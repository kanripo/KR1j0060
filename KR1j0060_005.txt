# -*- mode: mandoku-view; -*-
#+TITLE: 附釋文互註禮部韻略
#+DATE: 2017-03-23 11:02:49.600460
#+PROPERTY: ID KR1j0060
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 5
<pb:KR1j0060_WYG_005-1a>¶
　　欽定四庫全書¶
¶
　　附釋文互註禮部韻略卷五　　宋　丁度等　撰¶
¶
　　入聲¶
¶
　　一屋(獨用)　　　二沃(與燭通)¶
¶
　　三燭　　　　　四覺(獨用)¶
¶
　　五質　　　　　六術¶
¶
　　七櫛　　　　　八勿(與迄通)¶
¶
　　九迄　　　　　十月(與没通)¶
¶
<pb:KR1j0060_WYG_005-1b>¶
　　十一没　　　　　十二曷(與末通)¶
¶
　　十三末　　　　　十四黠(與轄通)¶
¶
　　十五轄　　　　　十六屑(與薛通)¶
¶
　　十七薛　　　　　十八藥(與鐸通)¶
¶
　　十九鐸　　　　　二十陌(與麥昔通)¶
¶
　　二十一麥　　　　二十二昔¶
¶
　　二十三錫(獨用)　　二十四職(與徳通)¶
¶
　　二十五徳　　　　二十六緝(獨用)¶
¶
<pb:KR1j0060_WYG_005-2a>¶
　　二十七合(與盍通)　　二十八盍¶
¶
　　二十九葉(與帖業通)　三十帖¶
¶
　　三十一業　　　　　三十二洽(與狎乏通)¶
¶
　　三十三狎　　　　　三十四乏¶
¶
　　一屋(獨用)¶
¶
　　屋(烏谷切釋按説文居也)剭(誅也周禮秋官司烜氏屋誅注讀為刑剭之剭所殺不於市而以適甸師謂之剭)¶
熇(呼木切熱也又虚驕呼酷黒各三切見宵沃鐸三韻)豰(犬屬釋云腰以上黄腰以下黒説文食母猴)¶
哭(空谷切釋按説文哀聲)穀(古禄切釋云百穀之總名也亦作糓從米五糓也爾雅善也詩莫我肯穀又生也穀¶
<pb:KR1j0060_WYG_005-2b>¶
則異室又禄也蔌蔌方有穀)□(楮木名釋云從木穀聲非從禾也皮可為紙其子𩔖穀漢郊祀志稷種□木詩黄鳥¶
黄鳥無集于□又古候切)　　　　　　　轂(老子三十輻共一轂釋云車轂説文輻所湊也)¶
谷(釋按説文泉出通川為谷一曰窮也又姓漢谷永又俞玉切見燭字韻)　　縠(胡谷切釋云縐曰縠¶
紡絲而織之)　　　斛(釋按説文十斗也)　觳(盛觵巵一曰射具)　槲(木名釋云槲樕也)¶
螜(螻蛄别名)　　　卜(博木切釋云卜筮也龜曰卜)　　　　　濮(水名釋按説文水出¶
東郡濮陽南入鉅野)　　轐(車伏兔按周禮加軫與轐)　樸(木叢生貌詩棫樸注又匹角切見覺字韻)¶
纀(裳削幅也釋云削殺其幅深衣之裳也)　　　扑(普卜切擊也亦作撲)　墣(由也)¶
僕(步木切釋云侍從人也又蒲沃切見沃字韻)　　暴(日乾也周禮㡛氏練絲暴諸日又薄報切見號字韻)¶
<pb:KR1j0060_WYG_005-3a>¶
瀑(飛衆又薄報切見號字韻)　　　　木(莫卜切釋按説文冒也冒地而生東方之行又姓木¶
華作海賦)　　　　沐(釋按説文濯髪也又姓)霂(釋云霡霂小雨)　毣(思貌釋云極竭毣毣之思)¶
楘(車歴録也詩五楘梁輈釋云曲轅上東也)　　鶩(爾雅舒鳬鶩注野曰鳬家曰鶩又亡遇切見遇字韻)¶
蚞(蜒蚞蟪蛄)　　速(蘇谷切釋按説文疾也)餗(鼎實)　　　蔌(菜也釋按郭璞菜茹¶
之總名詩其蔌維何謂菜殽也又蔌蔌方有穀陋也又蘇后切見厚字韻)　　　樕(詩林有樸樕小木)觫(牛懼貌孟子吾不忍其觳觫)　　　蔟(千木切釋按説文行蠶蓐又千候切見候字韻)瘯(瘰病也釋按左傳不疾瘯蠡皮膚病也)　　鏃(作木切釋云矢末説文利也)¶
族(昨木切釋云宗族一曰聚也又千候切見候字韻)　秃(他谷切釋按説文無髮穀梁使秃者御秃者又姓國¶
<pb:KR1j0060_WYG_005-3b>¶
語祝融之後八姓秃其一也)䛢(詆䛢狡也)　牘(徒谷切説文書版)讀(釋云誦書)¶
讟(痛怨也按左傳民怨讟)　　　　黷(釋云垢也䝉也)　犢(釋云牛子)¶
殰(樂記胎生者不殰内敗曰殰漢匈奴傳匈奴孕重墮殰任身落敗也)　　　匵(匱也亦作櫝)¶
韣(月令帶以弓韣明堂位載弧韣注弓衣又殊玉切見燭字韻)　　　瀆(釋按説文溝也一曰江¶
河淮濟為四瀆)　　瓄(玉器)　　　獨(釋按説文犬相得而鬬也羊為羣犬為獨一曰老而¶
無子曰獨)　　　禄(盧谷切釋按説文福也一曰居官所給廪)　　漉(亦作渌釋云滲漉亦¶
浚也)　　　　琭(玉貌也釋按老子琭琭如玉琭琭喻少)　　簶(箭室)¶
䍡(罜䍡小罟)　　麓(詩旱麓注山足也穀梁林屬於山曰麓説文守山林吏也)碌(石多貌)¶
<pb:KR1j0060_WYG_005-4a>¶
鹿(釋云山獸也夏至得隂氣而解角)　　　福(方六切釋按説文祐也)腹(釋云身中)¶
複(釋按説文重衣也)輻(老子三十輻共一轂釋按説文輪轑也)　　幅(詩邪幅在下左傳布¶
帛之有幅説文布帛廣也又筆力切見職字韻)　　復(左傳二十七年傳注有復除者漢高紀復勿租賦復¶
勿繇成又扶富房六二切見宥字韻及本韻)　　　葍(釋按説文䔰也)　覆(芳六切反也又敷救¶
扶富二切並見宥字韻)　蝮(蟲名釋按説文虫也爾雅謂之蝝一曰虺螫人)　伏(房六切釋云司也匿¶
也隱也釋名伏者何金氣伏藏之日金畏火故三伏皆庚日也又扶富切見宥字韻)　　服(釋云事也用也一曰¶
衣服也)　　　　復(釋按説文往來也又扶富　方六二切見宥字韻及本韻)&KR1352;(車笭間篋古者使奉¶
玉以盛之)　　　　輹(左傳車脱其輹注車下縛)箙(弩矢器釋云以皮為之所以盛矢周禮仲秋獻矢箙)¶
<pb:KR1j0060_WYG_005-4b>¶
澓(伏流也亦作洑)　馥(香也釋云香氣芬馥)鵩(鴞屬釋云妖鳥也不祥體有文色楚俗因形名之曰鵩)¶
目(莫六切釋按説文人眼象形重童子也)　　睦(釋云順也和也)　牧(釋云養也使也説文¶
養牛人)　　　　坶(地名也周武王與紂戰于坶野通作牧釋云商近郊地也在朝歌南七十里)¶
穆(釋云和也)　　肅(息六切按説文持事振敬)夙(早也)　　　宿(釋云夜止曰宿又息¶
救切見宥字韻)　　　蓿(苜蓿草名也釋云大宛國馬嗜苜蓿草)　　蹙(子六切迫也)¶
蹴(蹋也)　　　踧(行平易也又亭歴切見錫字韻)　　　菽(式竹切釋按説文豆¶
也物理論菽衆豆之總名)　叔(釋云季父)　　倐(走也)　　　儵(黒也)¶
鮛(魚名釋云鮥鮛鮪鱣屬也大者名王鮪小者名鮛鮪)俶(昌六切始也詩俶載南畝)琡(大璋釋云大八寸曰琡)¶
<pb:KR1j0060_WYG_005-5a>¶
柷(所以作樂釋云柷形象桶　有椎柄連底摇之以作樂也)祝(之六切釋按説文主贊詞者又穀梁祝髮文身斷也¶
又姓又職救切見宥字韻)　粥(釋云糜也又余六切見本韻)　　　　孰(神六切釋云誰也)¶
熟(釋云成也　説文食飪也)塾(門側堂學記家有塾)　淑(善也)　　　璹(玉器)¶
肉(而六切按説文胾肉象形)縮(所六切釋云歛也退也)莤(茅莤酒也桉禮祭東茅加于祼圭而灌鬯酒是為莤¶
象神歆也)　　　　謖(起也禮祭法尸謖)　蹜(足迫也釋云烏鵲醜其飛掌蹜在股下)¶
䎘(飛也)　　　　矗(初六切釋云直也一曰草木盛貌又相如賦崇山矗矗)竹(張六切釋按説文冬¶
生草也象形下垂者箁箬也)竺(天竺國名釋云西域國)筑(樂器釋云似箏按説文以竹曲五絃之樂也不知誰¶
所造唯史記高漸離擊筑又漢高紀擊筑)　　　　築(釋按説文擣也)　茿(萹茿草名釋云似藜¶
<pb:KR1j0060_WYG_005-5b>¶
赤莖生道傍可食)　　蓄(敕六切積也詩我有旨蓄冬菜也亦作畜)　　逐(仲六切迫也驅也追也)¶
柚(詩杼柚其空釋云織具又余疚切見宥字韻)　　軸(釋按説文持輪也)　舳(艫也釋按漢律名船¶
方長為舳艫一曰船尾)　六(力竹切釋按説文易之數隂變於六正於八故字從入從八)¶
陸(釋云高平地又姓)　稑(周禮穜稑之種先種後熟)蓼(詩蓼蕭艸長大貌又盧的切見篠字韻)¶
戮(釋云殺也)　　　勠(倂力也)　　　□(海蛤)　　　　肭(女六切朔而月見東¶
方謂之縮肭見漢五行志)　衄(敗衄鼻出血又挫也曹植表師徒小衄)　　　恧(慙也亦作忸相如書¶
不亦恧乎書顔厚有忸怩)　育(余六切亦作毓釋按説文養子使作善也周禮毓草木)昱(明日也)¶
煜(燿也)　　　　粥(薫粥亦作鬻又之六切見本韻)　　　　　儥(賣買也周禮司市掌¶
<pb:KR1j0060_WYG_005-6a>¶
賣儥通作粥)　　　畜(許六切養也又許救勑六二切見宥字韻及本韻)慉(驕也詩不我能慉)¶
麴(丘六切釋按説文酒母也)匊(居六切在手曰匊亦作掬詩不盈一匊左傳舟中之指可掬)¶
鞠(蹋鞠也釋云以革為之蹵蹋為戲雀豹云起黄帝時習邱之勢又稚也生也)　□(饘也)¶
菊(秋華亦作蘜)　　&KR2101;(水厓釋云曲岸水外曰&KR2101;)鞫(窮理罪人也)　鵴(秸鵴尸鳩今之布穀也)¶
彧(乙六切有文章也亦通作郁)　　　　　稶(黍稷盛貌)　　郁(地名釋按説文右扶¶
風郁夷也又與彧通見上又姓)澳(隈厓也釋云水内曰澳其外曰隈又於到切見號字韻)墺(四方土可居亦作隩¶
又於到切見號字韻)　　燠(釋云熱氣也又威遇於到二切見遇號二韻)　薁(詩食鬰及薁注嬰薁¶
草名)　　　　　楅(音福束牛角也詩夏而楅衡新制添入又筆力切見職字韻)¶
<pb:KR1j0060_WYG_005-6b>¶
顣(子六切不悦之貌孟子有饋其兄生鵝者已頻顣曰新制添入)　　　　摝(音鹿鄭康成曰掩上¶
振之為摝禮三鼔摝鐸新制添入)　繆(音穆孟子云魯繆公新制添入又莫彪靡幼二切見尤幼二韻)¶
蓫(直言切惡菜也詩言采其蓫新制添入)　　　奥(與澳同隈也詩有淇奥章當於澳字下亦作奥新制¶
添入又於到切見號字韻)　穋(與稑同詩黍稷重穋當於稑字下亦作穋新制)¶
¶
　　二沃(與燭通)¶
¶
　　沃(烏酷切説文灌溉也又姓沃丁)　　　　　鋈(詩隂靷鋈續曰金也)鵠(胡沃切釋按説文鴻¶
鵠也)　　　　　翯(鳥羽白澤詩白鳥翯翯又轄覺切見覺字韻)　䚛(治象齒也)¶
熇(呼酷切火熱也又虚驕呼　木黒各三切見宵屋鐸三韻)酷(枯沃切釋云虐也説文酒味厚)¶
<pb:KR1j0060_WYG_005-7a>¶
嚳(帝嚳釋云高辛氏之號)告(姑沃切告也易初筮告又居號切見號字韻)　牿(説文牛馬牢也引周¶
書今惟牿牛馬易童牛之牿)梏(易用説桎梏手械也釋云紂所作今之杻也兩手各一木也又訖岳切見覺字韻)¶
襮(逋沃切黼領出爾雅又伯各切見鐸字韻)　　僕(蒲沃切釋按説文給事者又步木切見屋字韻)¶
篤(都毒切按説文馬行頓遲)　　　　督(察也蕭何傳督事監視之也)¶
裻(衣聲一曰背縫晉語偏裻之衣注裻在中左右異故曰偏趙世家夢衣偏裻之衣殘也又佞幸傳顧見其衣裻注衫¶
襦之横者)　　　毒(徒沃切釋按説文厚也害人之艸往往而生)　纛(羽葆幢又徒刀杜皓¶
大到三切見豪皓號三韻)　　三燭　　燭(朱欲切釋按説文庭燎火燭也又姓左傳秦大夫燭之武)¶
屬(晉語必屬怨馬結也禮屬辭比事合也又官衆也儕等也説文連也新補音注見遇字韻又殊玉切見本韻)¶
<pb:KR1j0060_WYG_005-7b>¶
矚(視也釋云視之甚)束(輸玉切釋云縛也又姓晉有束晳)　　觸(樞玉切釋云觝也突也)¶
歜(盛氣怒也又徂感切見感字韻)　　　　臅(禮内則狼臅膏為餰注)蜀(殊玉切釋云蜀郡也¶
秦置即益州地也)　　蠋(釋按説文葵中蠶蜎蜎者)屬(類也附也俗作屬晉語屬耳目於我注也新補音注¶
見遇字韻又朱欲切見本韻)韣(弓衣又徒谷切見屋字韻)鐲(溫器又直角切見覺字韻)贖(神蜀切釋按説文貿也)¶
辱(儒欲切釋按説文恥也)蓐(草也釋按説文陳草復生也一曰蔟也)　褥(釋云藉也)¶
縟(繁菜)　　　溽(月今土澗溽暑溼暑也)鄏(郟鄏河南地也釋按説文河南縣直城門宫陌地也¶
周成王定鼎於此)　　粟(須玉切按説文嘉穀實也)　　　　促(趨玉切釋按説文迫也)¶
足(縱玉切釋云滿也止也説文人之足也又子遇切見遇字韻)　　　續(祥玉切釋按説文連也)¶
<pb:KR1j0060_WYG_005-8a>¶
藚(水草詩言采其藚釋云水舄也)　　　　俗(釋按説文習也)　幞(防玉切釋云帕也一¶
曰幞頭周武帝所制裁幅巾出四脚名幞頭)　　　瘃(株玉切寒痬釋云中寒瘇覈趙充國傳手足皸瘃皸音軍)¶
斸(斫也)　　　欘(周禮車人一宣有半謂之欘注斵斤柄長二尺)　躅(厨玉切蹢躅也班固¶
叙傳伏周孔之軌躅迹也)　録(龍玉切釋按説文金色也一曰采也記也)　　籙(釋云籍也)¶
緑(釋按説文帛青黄色一曰東方之間色也)　　渌(釋云水清一曰水名在湘東又盧谷切見屋字韻)¶
醁(美酒醽醁)　　欲(俞玉切貪也)　慾(情也釋云情所好)谷(谿谷又古禄切見屋¶
字韻)　　　　浴(釋云洗身)　　鵒(鴝鵒釋云鳥似鵙而有幘古者鴝鵒不踰泲)¶
曲(區玉切釋云不直也一曰委曲)　　　䒼(蠶薄)　　　拲(拘玉切兩手同械又¶
<pb:KR1j0060_WYG_005-8b>¶
居悚切見腫字韻)　　挶(㦸持也左傳具畚挶注土舉)　　　　輂(周禮地官輂輦注大¶
車駕馬)　　　局(渠六切釋按説文促也一曰博所以行碁)　　跼(踡跼不伸)¶
玉(虞欲切釋按説文石之美有五徳潤澤以溫仁之方也䚡理自外可以知中義之方也其聲舒揚專以逺聞智之方¶
也不撓而折勇之方也鋭㢘而不枝絜之方也)　　　獄(釋云刑獄皋陶所造又説文硧也)¶
¶
　　四覺(獨用)¶
¶
　　覺(訖岳切釋云曉也知也又居效切見效字韻)　角(釋云觸也競也角觝戲也説文獸角也又星名又姓¶
又與龣通)　　　　龣(樂器東方　之音通作角)捔(掎也左傳晉人捔之諸戎掎之)¶
桷(釋按説文榱也椽方曰桷春秋傳刻桓公之桷)　搉(莊子有大揚搉釋云專其利以入官也)¶
<pb:KR1j0060_WYG_005-9a>¶
𣙜(横木渡水也今之略彴漢武紀榷酒酤)　　梏(直也又姑沃切見沃字韻)較(車上曲銅詩猗重較¶
兮注車兩傍上出軾者周禮冬官較圍又居效切見效字韻)瑴(二玉相合也左傳玉五瑴亦作珏)¶
嗀(黒角切歐貌釋按春秋傳神師聲子韈而登席公怒辭曰目有足疾君將嗀之)　謞(謞謞崇讒慝也又黒¶
各切見鐸字韻)　　　嗃(悦樂也易家人嗃嗃又黒各切見鐸字韻)　　&KR2020;(克角切釋云皮甲也¶
説文從上擊下也)　　愨(謹也)　　　確(堅也)　　　埆(地不平)¶
硞(石聲)　　　學(轄覺切釋按説文覺悟也又胡孝切見效字韻)　鷽(山鵲也釋云赤喙¶
長尾知來而不知往)　　翯(詩白鳥翯翯釋按字林鳥白肥澤也又胡沃切見沃字韻)澩(夏有水冬無水)¶
渥(乙角切釋按説文霑濡也一曰厚漬貌)　　喔(雞聲)　　　握(釋按説文搤持也)¶
<pb:KR1j0060_WYG_005-9b>¶
幄(釋云大帷按三禮圖在上曰帟四方及上曰帷上下四旁悉周曰幄)　　　箹(小籟又乙却切見藥字韻)¶
葯(楚辭辛夷楣兮葯房白芷也釋云其葉謂之葯又乙却切見藥字韻)　　嶽(迎角切亦作岳釋按¶
説文東岱南靃西華北常中泰室王者巡狩所至白虎通云嶽者何埆功徳也)　　樂(釋按説文五聲八音¶
總名象鼔鞞木虡也又新補音療及魚教歴各二切見笑效鐸三韻)　　　　剥(北角切説文裂也刻割也)¶
駮(釋云雜也説文獸如馬鋸牙食虎豹莊子其道舛駮)爆(熱也又布校切見效字韻)璞(匹角切釋云玉器未成)¶
樸(老子敦兮其若樸周勃贊鄙樸庸人説文木素又博木切見屋字韻)　　朴(釋按説文木皮也漢¶
文敦朴為天下先新制許附入此韻仍不許與樸字雙押)　雹(弼角切釋云雨水也)彴(奔星又職略切見藥¶
字韻)　　　　犦(牛名釋云犎牛也又布校切見效字韻)　　瓝(小𤓰)¶
<pb:KR1j0060_WYG_005-10a>¶
邈(墨角切逺也亦作藐)朔(色角切釋按説文月一日始蘇也一曰北方也)　數(疾也又所矩雙遇二¶
切見麌遇二韻)　　　矟(釋云長矛也丈八者謂之矟又亦作槊)　　箾(説文以竿擊人也又¶
先彫切見蕭字韻)　　娖(測角切謹也)　齪(齷齪釋云跼促貌)擉(刺取鼈蜃也釋按莊¶
子冬則擉鼈於江)　　捉(側角切釋按説文搤也)斮(斬也又側略切見藥字韻)穛(内則稰穛釋按説文¶
早取穀也生穫曰穛熟穫曰稰)浞(食角切濡也)　灂(瀺灂水小聲見相如賦)鷟(鸑鷟)¶
篧(取魚器釋云罩也)斵(竹角切釋　云斫也削也)琢(治玉也)　　椓(刑也釋按説文去隂之刑)¶
卓(高也又姓卓王孫)倬(箸大也釋按詩倬彼雲漢大也倬彼甫田明也)　啄(莊子澤雉十步一啄¶
釋云鳥食)　　　涿(流下滴也亦地名釋云今上谷涿郡漢高祖置屬幽州)逴(敕角切説文逺也又¶
<pb:KR1j0060_WYG_005-10b>¶
敕略切見藥字韻)　　踔(&KR1974;踔不常又敕教切見效字韻)　　　　濁(直角切釋云不清也¶
亦水出齊郡屬媯山)　　濯(澣也詩王公伊濯)擢(釋按説文引也一曰拔也)鐲(周禮鼔人以金鐲節¶
鼔鉦也釋云似鈐軍法司馬執鐲又殊玉切見蠋字韻)　犖(力角切卓犖超絶左傳犖有力焉選楊徳祖牋聖賢¶
車犖史記天官書犖犖大者事之分明)　　　　簎(敕角切取魚箔也禮以時簎魚鼈龜蜃新制添入)¶
駁(與駮同詩皇駁其馬易繫辭乾為駁馬當於駮字下亦作駁新制添入)¶
¶
　　五質(與術櫛通)¶
¶
　　質(職日切釋云朴也形也爾雅成也説文以物相贄又姓也漢貨殖傳有質氏以洒削而鼎食又陟利切見至字韻)¶
鑕(斧也公羊執扶鑕)桎(周禮掌囚注足械曰桎)櫍(柎也)　　　礩(柱下石)¶
<pb:KR1j0060_WYG_005-11a>¶
郅(地名釋按説文北地郁郅縣也又姓漢郅都)　騭(升也書隂騭下民定也)蛭(水蟲釋按博物志三¶
斷而成三物)　　　失(式質切釋云錯也説文縱也)　　　室(釋按説文實也以人¶
物實滿其中爾雅營室星名)&KR2992;(刀削)　　　叱(尺栗切釋按説文訶也)實(食質切釋云誠也滿¶
也説文富也)　　　日(入質切按説文實也太陽之精)　　　　馹(説文驛傳左傳楚子¶
乘馹)　　　　率(朔律切領也通作帥釋云十國以為連連有率又所類劣戌二切見至術二字韻)¶
帥(佩巾又所類切見至字韻)蟀(蟋蟀)　　　悉(息七切釋按説文詳盡也)膝(釋按説文脛頭節也)¶
七(戚悉切釋按説文陽之正也從一㣲隂從中衺出)㯃(木名釋按説文木汁可以髤物象形漆如水滴而下)¶
漆(釋按説文水出右扶風杜陵岐山東入渭)　　堲(子悉切禮夏后氏堲周燒土葬禮注火熟曰堲又管¶
<pb:KR1j0060_WYG_005-11b>¶
子右手折堲燭之炎燼也又疾也書朕堲讒説又疾力切見職字韻)唧(啾唧衆聲)　　疾(昨悉切釋云病也急也)¶
嫉(釋按説文妎也一曰毒也)　　　　必(壁吉切釋云審也然也)畢(終也一曰網也又天¶
蠋謂之畢星名又畢弋之畢月令羅罔畢注小而柄長謂之畢又雜記畢用桑詳見彼疏及詩大東又姓畢公之後)¶
罼(鳥網)　　　觱(詩七月觱發風寒也又羌人所吹角以驚馬)　㓖(風寒也)¶
滭(泉沸)　　　珌(詩鞸鞛有珌佩刀下飾釋云天子以玉)　　彃(射也)¶
韠(韍也釋云所以蔽前一命緼韠再命赤韠)　　蹕(止行也漢淮南厲王傳天子出稱警入言蹕警者戒¶
肅蹕止行人)　　　篳(藩落也釋云織荆為門春秋傳篳門圭窬)　　鉍(矛&KR1689;也)¶
匹(僻吉切釋按説文四丈曰匹一曰偶也)　　邲(簿必切地名釋云鄭地)　比(次也又頻脂畢履毗¶
<pb:KR1j0060_WYG_005-12a>¶
至三切見脂旨至三韻)　佖(威儀也)　　泌(泉水貌又兵媚切見至字韻)飶(食之香也又蒲結切¶
見屑字韻)　　　　苾(詩苾苾芬芬香也又蒲結切見屑字韻)　　駜(馬飽也詩有駜)¶
蜜(覓必切釋云甘飴也蜂所作食)　　　　謐(静語也)　　筆(逼密切釋按説文所¶
以書也秦謂之筆蒙恬所造)弼(薄密切按説文輔也)密(莫筆切釋按説文山如堂者一曰靜也近也祕也)¶
窒(陟栗切釋按説文塞也)庢(礙止也又&KR0614;庢縣在京兆)挃(撞也)　　　秷(穫禾聲詩穫之秷秷)¶
銍(穫禾鎌)　　抶(敕栗切擊也左傳抶其僕又以扑抶職又子雲甘泉賦捎䕫魖而抶猶狂又神抶電擊)¶
咥(笑也又徒結切見屑字韻)　　　　秩(直質切釋按爾雅次也常也説文積也)¶
紩(縫也)　　　帙(書衣)　　　柣(閾也門限)　　姪(釋云兄弟之子也又¶
<pb:KR1j0060_WYG_005-12b>¶
徒結切見屑字韻)　　翐(翐翐飛也)　　栗(力質切釋按説文木也其實下垂徐巡説木至西方¶
戰栗一曰堅也詩樹之榛栗果名)慄(懼也釋云悚縮)　凓(寒也)　　　飃(風雨暴疾)¶
鷅(鶹鷅釋云鳥少美長醜詩流離之子即此)　　暱(尼質切近也亦作昵按左傳皆暱燕好親也)¶
䵒(黏也按春秋傳不義不䵒)　　　　逸(弋質切釋云過也縱也失也)¶
佚(釋按説文佚民也一曰佚忽也又樂也莊子佚我以老)佾(舞行列也釋云八佾之舞行列曰佾)¶
軼(左傳侵軼我突也)泆(水蕩泆也)　　溢(器滿也孝經滿而不溢又詩假以溢我)¶
鎰(二十四兩)　　詰(契吉切釋按説文問也老子不可致詰左傳詰朝之事明旦也又詰盜治也)¶
吉(激質切釋按説文善也)　一(益悉切釋云數之始也造分天地化成萬物)　壹(專也)¶
<pb:KR1j0060_WYG_005-13a>¶
肸(黒乙切響布也肸蠁又許訖切見迄字韻)　　乙(億姞切釋按爾雅太嵗在乙曰旃蒙亦姓)¶
鳦(燕也釋云齊魯謂之鳦取其鳴自呼又乙黠切見黠字韻)　　　　䫻(越筆切釋按説文大風也)¶
汨(水流也又古忽切見没字韻)　　　茁(厥筆切釋按説文草初生貌又側滑側劣二切見黠¶
薛二韻)　　　　獝(休必切驚懼貌也釋按禮運鳥不獝驚)　　怭(毗必切媟慢也詩威¶
儀怭怭新制添入)　　尼(女乙切止也孟子止或尼之新制添入又女夷切見脂字韻)¶
¶
　　六術　　術(食律切釋按許慎説文云邑中道也一曰技也)　述(釋按説文循也)¶
沭(水名周禮青州其浸沂沭)潏(水中人所為洲也釋按爾雅水中可居曰洲人所為為潏又以律古穴二切見本韻¶
及屑字韻)　　　　秫(説文稷之黏者月令秫稻)　　　　出(尺律切釋按説文進¶
<pb:KR1j0060_WYG_005-13b>¶
也又尺類切見至字韻)　恤(雪律切亦作䘏釋按説文憂也)　　　　訹(釋按説文誘也韓安¶
國傳訹邪臣浮説)　　戌(釋云辰名也爾雅太嵗在戌曰閹茂亦滅也)　珬(珂也寳名見三都賦)¶
焌(促律切燒也又祖寸切見慁字韻)　　　卒(節律切終也又倉没臧没二切並見没字韻)¶
崒(昨律切釋按爾雅崒者厜㕒山高貌又昨没切見没字韻)踤(蹋也釋云足蹵之也長楊賦帥軍踤阹三都賦衝踤¶
而斷筋骨又秦醉切見至字韻)㤕(竹律切憂貌)　窋(不窋后稷子名又物在穴貌)¶
黜(敕律切釋按説文貶下也)絀(縫也)　　　怵(恐也)　　　术(直律切釋云藥草按¶
説文术山薊)　　　律(劣戌切釋按説文均布也一曰法也述也陽管謂之律)繂(索也)¶
嵂(崒嵂山高貌)　膟(血祭肉也一曰腸間脂郊特牲取膟䁝)　　率(約數也又所類朔律¶
<pb:KR1j0060_WYG_005-14a>¶
二切見至質二韻)　　聿(以律切釋按説文所以書也楚謂之律吳謂之不律燕謂之弗秦謂之筆一曰述也¶
遂也)　　　　　遹(迴也述也詩小旻回遹澼也)　　　　　矞(穿也説文以錐有所¶
穿也)　　　　　霱(卿雲謂之霱瑞雲也)潏(水流貌又食律古穴二切見本韻及屑字韻)¶
繘(綆也)　　　　鴪(飛貌詩鴪彼晨風)鷸(鳥名按爾雅翠鷸注似燕紺色一名翠羽可以為飾¶
左傳鄭子臧好聚鷸冠釋云知天將雨鳥也禮記知天文者冠鷸冠)驈(驪馬白跨)　　橘(訣律切釋按説文果¶
出江南樹碧而冬生實丹而味酸又周禮橘踰淮而北為枳)　七櫛　　櫛(側瑟切玉藻䆁櫛象¶
櫛左傳侍執巾櫛釋按説文梳笓之總名)　　　　□(䄶□禾重生貌)　瑟(色櫛切釋云弦樂也¶
世本庖犠氏所作)　　璱(玉英華亦作䘏)　飋(釋云飋䫻風也)　　蝨(釋云齧人蟲也列子¶
<pb:KR1j0060_WYG_005-14b>¶
射者貫蝨淮南子大厦成而燕雀相賀湯沐具而蟣蝨相弔)¶
¶
　　八勿(與迄通)¶
¶
　　勿(文拂切釋云無也莫也)物(釋按説文萬物也)　芴(菲也)　　　　岉(崛岉高貌)¶
拂(敷勿切釋按説文過擊也莊子有披拂)　　　刜(斷也按齊語刜令支擊也左傳苑子刜林雍)¶
髴(釋按説文髴若似也髣髴又芳未切見未字韻)　　祓(除惡祭周禮掌嵗時祓除又放吠切見廢字韻)¶
弗(分物切釋云不也)　韍(蔽膝釋按説文韠也上古衣蔽前而已韍以象之天子朱韍諸侯赤韍大夫䓤衡)¶
黻(黼黻也釋云畫青與黒兩已相背曰黻)　　　紱(綬也)　　　綍(索也釋云引葬者車¶
索曲禮執綍緇衣王言出如綍)翇(舞羽亦作帗釋按説文執　全羽以祀社稷也周禮帗舞)茀(道多草爾雅覭髳茀¶
<pb:KR1j0060_WYG_005-15a>¶
離也詩翟茀以朝車蔽又茀厥豐草治也)　　　　冹(㓖冹寒也)　　　沸(詩滭沸檻泉又方未¶
切見未字韻)　　　佛(符勿切大也釋云房也)咈(違也釋按書咈其耉長)怫(鬱也釋云怫鬱藴積¶
也莊子怫然而怒)　　岪(山貌亦作&KR1293;釋云山曲也相如賦有岪鬰)　　　䬑(王勿切大風)¶
䬍(許勿切疾風亦省作□)欻(有所吹起)　　屈(曲勿切屈伸爾雅聚也詩屈此羣醜又九勿切見本韻)¶
詘(喜失節貌禮記不充詘於富貴又聘義其終詘然止也)屈(九勿切姓也楚人屈原又地名釋云屈産之地多良¶
馬又河東縣晉公子夷吾所居又曲勿切見本韻)　　&KR1403;(剞&KR1403;)　　　倔(渠勿切倔強梗戾楚¶
辭蹇充倔其無端)　　䘿(䘪䘿襤褸見方言)　崛(山高説文山短高也)鬱(紆勿切釋云氣也幽¶
也長也臭腐也説文木叢生也詩食鬱及薁棣屬周禮鬱人草名又姓)　　　　蔚(草名亦茂也釋云茺¶
<pb:KR1j0060_WYG_005-15b>¶
蔚又紆胃切見未字韻)　罻(網也釋云捕鳥小網也又紆胃切見未字韻)　貍(音鬰臭也禮鳥皫色¶
而沙鳴貍新制添入又陵之切見之字韻)　　　　菀(音鬰茂也詩菀彼栁斯又曰有菀其特新補添入)¶
紼(音弗繂也詩紼纚維之新制添入)　　　　掘(衢物切孟子有為者辟若掘井新制添入又其月切¶
見月字韻)　　　　芾(與韍同詩三百赤芾當於韍字下亦作芾新制添入又方未切見未字韻)¶
¶
　　九迄　　迄(許訖切至也)　　肸(響布也肸蠻揚雄賦肸蠁豐融相如賦肸蠁布寫注¶
見蠁字又黒乙切見質字韻)釳(説文乘輿金馬飾選東京賦方釳左纛)　　汔(水涸)¶
乞(欺訖切釋云取也左昭十六年疏匄乞也取則入聲與則去聲匄亦然)　　訖(居乞切止也)¶
吃(言蹇也釋按司馬相如言吃而善著書又周昌吃又史韓非吃)　　　　疙(魚乞切癡貌)¶
<pb:KR1j0060_WYG_005-16a>¶
仡(勇壯釋按周書仡仡勇夫)　屹(山貌)　　　　　□(虎貌)¶
¶
　　十月(與没通)¶
¶
　　月(魚厥切釋按説文闕也太隂之精象形)　　　　　刖(絶也斷足刑也又五忽五刮二切見没轄二韻)¶
軏(車轅端持衡者釋云轅端曲木)　　　　　　　越(玉伐切釋云度也於也逾也又揚也又姓句踐之後¶
亦國名又户括切見末字韻)　鉞(斧也釋按司馬法夏執𤣥鉞商執白鉞周左杖黄鉞)　曰(詞也)¶
粤(弓也釋云審慎之詞)　䋐(采章也亦紵布)　　　　樾(樹隂也)　　　&KR1209;(彭&KR1209;似蟹而小)¶
䬂(許月切小風也)　　狘(走貌禮記獸不狘)　闕(邱月切釋云門觀也闕在門兩旁中央闕也一曰失¶
也又乏也不供也亦姓新補其月切見本韻)　　　　　厥(居月切其也釋云人名韓厥)¶
<pb:KR1j0060_WYG_005-16b>¶
劂(剞劂又姑衛切見祭字韻)蹶(僵也又姑衛切見祭字韻)蕨(菜名説文虌也草木疏周秦曰蕨齊魯曰虌味美而¶
珍詩言采其蕨)　　　　橜(其月切杙也)　掘　(釋云穿也新補衢物切見勿字韻)¶
钀(語訐切鑣也釋云馬勒旁鐵又魚列切見薛字韻)　歇(許竭切釋按説文息也一曰氣越泄)¶
訐(居謁切釋按説文面相斥罪相告訐也亦攻𤼵人私也又論語惡訐以為直)　　羯(釋按説文羊羖犗也)¶
竭(其謁切盡也釋按説文負舉也又巨列切見薛字韻)　碣(碣石山名釋云在東海又碑碣又巨列切見薛字韻)¶
楬(椾志也周禮天官職幣以書楬之又典婦功物書而楬之又典枲以其賈楬而藏之又丘瞎切見轄字韻)¶
揭(擔也又去例丘傑巨列及新補魚竭四切見祭薛二韻及本韻)　謁(於歇切爾雅告也請也又左傳弗謁白也)¶
暍(説文傷暑也史記禹扇暍漢武帝元封四年夏大旱民多暍死注中熱也)髮(方伐切釋云頭毛説文根也)發(釋云起也舉也揚也)¶
<pb:KR1j0060_WYG_005-17a>¶
伐(房越切釋云擊也斬木也一曰自矜曰伐)　　罰(釋按説文罪之小者)垡(耕起土也亦作墢)¶
閥(釋云閥閲功狀明其等曰閥積功曰閲)　　瞂(盾也張衡賦植鎩垂瞂)筏(海中舟釋云大曰筏¶
小曰桴乗之渡水)　　韈(勿發切左傳韈而登席漢哀紀韈係解説文足衣)蹷(其月切拔也春秋傳¶
是謂蹷其本必不有其宗新制添入)闕(袪月切春秋傳若闕地及泉新制添入又丘月切見本韻)揭(魚竭切長也詩葭菼¶
揭揭新制添入又去例其謁丘傑巨列四切見祭薛二韻及本韻)　十一没　没(莫勃切沈也)¶
殁(終也)　　孛(蒲没切色惡也一曰彗星又蒲昧切見隊字韻)　勃(排也)¶
悖(亂也又蒲昧切見隊字韻)浡(興也)　　　渤(渤澥海名)　　㶿(煙起貌)¶
馞(香也)　　　窣(蘇骨切説文從穴中卒出)猝(蒼没切犬從草暴出逐人也)¶
<pb:KR1j0060_WYG_005-17b>¶
卒(忽也釋云忽遽之貌又節律臧没二切見術字韻及本韻)卒(臧没切兵卒又節律蒼没二切見術字韻及本韻)¶
捽(昨没切按賈誼傳捽抑而刑之持頭髮也漢貢禹捽屮把土又莊子飲者相捽也)崒(山峻貌又昨律切見¶
術字韻)　　　咄(當没切呵釋按説文相謂又東方朔傳朔笑之曰咄叱咄之聲)¶
揬(陁没切搪揬觸也)突(釋按説文犬從穴中出從犬在穴中一曰滑也左傳宵突陳城穿也)¶
腯(肥也釋按説文牛羊曰肥豕曰腯曲禮豚曰腯肥左傳博碩肥腯)　　　訥(奴骨切言難也)¶
麧(下没切堅麥也釋云麥糠中不破者漢書食糠麧今京師人謂麤屑為麧頭)　齕(齧也禮庶人齕之莊¶
子齕齧挽裂田儋傳齮齕首用事者墳墓)　　　紇(釋云絲下也亦孔子父名)¶
鶻(胡骨切鳥名也釋云鶌鳩鶻鵃)　　　淈(濁也楚辭淈泥揚波)忽(呼骨切釋云忘也輕¶
<pb:KR1j0060_WYG_005-18a>¶
也又一𧖟為一忽十忽為一絲又莊子有儵忽漢叙傳造計秒忽忽蛛網細者)　　　惚(恍惚)¶
笏(釋云手板公及士所搢也釋名笏忽也有事記其上以備忽忘)　　　　窟(苦骨切釋按説文兔堀也)¶
矻(矻矻勞極釋按王褒云勞筋苦骨終日矻矻)　　骨(古忽切按説文由之覈也)¶
汩(治也書有汩作篇又越筆切見質字韻)　　　愲(心亂也息夫躬傳心結愲)¶
兀(五忽切釋按説文高而上平也又莊子魯有兀者)　卼(卼臲危也)　　矹(硉矹山厓)¶
屼(山名釋云五屼山也)　刖(絶也又魚厥五刮二切見月轄二韻)　　　杌(樹無枝也)¶
誖(與悖同揚子微而見之明其誖乎當於悖字下通作誖新制添入又蒲昧切見隊字韻)¶
¶
　　十二曷(與末通)¶
¶
<pb:KR1j0060_WYG_005-18b>¶
　　曷(何葛切釋按説文何也)褐(釋云以毛為布也一曰粗衣一曰短衣)　　毼(□毼罽也毛布漢高¶
祖紀罽注若今毼)　　鞨(靺鞨狄種)　　鶡(似雉釋云出上黨青色魏武帝賦鶡雞猛氣其鬬終¶
無負期於必死今人以為冠像此)喝(許葛切釋云訶也蘇秦傳虚喝)　　　　猲(犬也釋按爾雅短喙¶
犬又詩載獫猲獢)　　渴(丘葛切釋按説文盡也又巨列切見薛字韻)　葛(居曷切釋云葛藟也¶
葛之能藟蔓繁滋者以本枝廕麻之多一曰絺綌草也亦姓)割(釋按説文剝也)　㵧(㶀㵧水廣)¶
轕(轇轕車馬喧雜貌又揚雄賦相膠轕兮)　　遏(阿葛切釋按説文微止也)¶
閼(莊子莫之夭閼景十三王傳壅閼不得上聞説文遮擁也亦作堨)　　　頞(鼻莖也孟子蹙頞)¶
餲(食敗也釋云臭味變又於罽於邁二切見祭夬二韻)嶭(牙葛切□嶭山貌又倪結切見屑字韻)¶
<pb:KR1j0060_WYG_005-19a>¶
䡾(載高貌又魚列切見薛字韻)　　　　枿(伐木餘亦作蘖釋云謂木斫髠而復枿生又詩苞有¶
三蘖書顛木之有由蘖)　躠(桑葛切行不正)　&KR1281;(放也)　　　摋(側擊公羊萬臂摋仇¶
牧釋按何休側手曰摋)　巀(才達切山也釋按説文巀嶭山在馮翊池陽)　囋(陸機賦有嘈囋浮豔¶
聲也)　　　　怛(當割切詩勞心怛怛表記中心憯怛釋按説文憯也)笪(笞也)¶
狚(獦狚獸名釋按山海經北號山有獸如狼赤眉鼠目名曰獦狚)　　　　闥(他達切釋按博雅闥¶
謂之門韓詩門屏間曰闥也詩在我闈兮)　　　撻(釋按説文鄉飲酒罰不敬撻其背詩撻彼殷武疾急貌)¶
達(行不相遇詩挑兮達兮往來貌又陀葛切見本韻)羍(小羊亦通作達)　獺(釋云獸也説文如小¶
狗水居食魚又逖轄切見轄字韻)　　　　達(陀葛切釋云通也亦姓又他達切見本韻)¶
<pb:KR1j0060_WYG_005-19b>¶
刺(郎葛切戾也選思𤣥賦彎威弧之拔刺彎弓貌劉向傳膠戾乖刺又七賜七迹二切見寘昔二韻)¶
辢(釋云辛味)　　糲(脱粟也釋按張晏一斛粟舂七斗米為糲又力制落蓋二切見祭泰二字韻)¶
捺(乃曷切釋云以手按物)　　　　害(音曷何也詩害澣害否新制添入又下蓋切見泰字韻)¶
¶
　　十三末　　末(莫葛切釋按説文木上曰末一曰弱也左傳不為末減薄也)¶
沫(莊子相濡以沫相如賦馳波跳沫水名釋云水出蜀西徼外東南入江漢書溝洫志蜀李氷鑿離堆避沫水之患今¶
賴其利焉)　　　　抹(釋按字林抹摋滅也)秣(食馬穀詩莝之秣之)活(户括切釋云生也又¶
古活切見本韻)　　越(草也左傳大輅越席釋云越席翦蒲席也又禮朱絃而疏越瑟孔底又王伐切見月¶
字韻)　　　　&KR2290;(呼括切説文通谷也&KR2290;達)　　　　濊(礙流也詩施罛濊濊¶
<pb:KR1j0060_WYG_005-20a>¶
又烏外烏廢二切見泰廢二韻)　闊(苦活切按説文疏也一曰逺也)　　　　筈(箭末)¶
括(古活切釋按説文絜也一曰撿也詩牛羊下括)　聒(左傳聒而與之讙語也)适(疾也)¶
活(水流聲也詩北流活活又户括切見本韻)　　檜(木名釋云柏葉松身又古外切見泰字韻)¶
栝(櫽也荀子有櫽栝)葀(菝葀瑞草)　　鴰(麋鴰鳥名)　　斡(烏括切轉也釋按説¶
文蠡柄也揚雄杜林説皆以為軺車輪斡又古緩切見緩字韻)捾(援也)　　　撥(北末切釋按説文治¶
也詩𤣥王桓撥公羊撥亂世反之正)鉢(釋按顔師古云食器)鱍(魚掉尾也)　　墢(發土也國語王耕一¶
墢又房越切見月字韻)　鏺(普活切刈草器也釋按説文兩刃木柄)　　潑(釋云棄水也)¶
跋(蒲撥切禮燭不見跋本也詩大夫跋涉草行曰跋左傳跋履山川新補卜末切見本韻)拔(迴也少儀母拔來又¶
<pb:KR1j0060_WYG_005-20b>¶
蒲八切見黠字韻)　　胈(膚毳毛莊子股無胈股上小毛又李斯傳)　　魃(神也旱魃為虐釋按¶
説文旱鬼也周禮有赤魃氏除牆屋之物)　　　　妭(美婦貌也)　　軷(道祭釋云出必告道¶
神為壇而祭曰軷)　　茇(按詩召伯所茇草舍也又一曰草木根)　　撮(麤括切四圭也釋云¶
六十四黍為圭四圭為撮撮取也中庸地一撮土之多漢律厯志不失圭撮又宗括切見本韻)襊(緇布冠)¶
繓(宗括切結也)　撮(挽也又麤括切見本韻)掇(都括切釋按説文拾取也詩薄言掇之)¶
剟(削也賈誼傳剟寢户之簾)　　　　侻(他括切狡也輕也)脫(釋骨去肉莊子縱脱¶
無行新補與娧同見泰字韻)奪(徒活切左傳一與一奪)捋(盧活切詩薄言捋之釋按説文易取也)¶
跋(卜末切躐也詩狼跋其胡新制添入又蒲撥切見本韻)佸(户括切㑹也詩曷其有佸新制添入)¶
<pb:KR1j0060_WYG_005-21a>¶
説(與脱同易用説桎梏當於脱字下亦作説新制添入又輸芮輸爇欲雪三切見祭薛二韻)¶
¶
　　十四黠(與轄通)¶
¶
　　黠(下八切釋云慧也又説文堅黑也史貨殖傳有桀黠奴霍光傳上書者益黠)　劼(丘八切用力也)¶
戛(訖黠切轢之也釋云所以止樂)　　　秸(禾藁釋按説文去其皮以為席祭天禮器藁秸之設)¶
頡(羲頡漢侯名也又奚結切見屑字韻)　　　軋(乙黠切釋云車輾也又莊子名也者相軋也)¶
揠(拔也)　　　鳦(燕也按説文𤣥鳥又億姞切見質字韻)　　圠(説文山曲也三都賦¶
地勢坱圠高下也賈誼傳坱圠無垠言氣坱圠非有限齊也)　　滑(户八切釋按説文利也亦州名春秋時衛國亦姓)¶
猾(亂也左傳無助狡猾)　八(布拔切釋按説文别也象分别相背之形又數也)　拔(蒲八切釋按説文擢¶
<pb:KR1j0060_WYG_005-21b>¶
也又蒲撥切見末字韻)　殺(山戛切釋按説文戮也又所介切見怪字韻)　鎩(長刃矛又鳥羽病文¶
選論鎩羽儀於高雲又所介切見怪字韻)　　　察(初戛切釋云審也諦也知也説文覆也徐鉉祭祀必¶
質明明察也)　　　札(側八切釋云櫛也編之如櫛齒相比也又説文牒也木簡之薄小者一曰夭死曰札周禮¶
大札則不舉左傳民無夭札)蚻(似蟬而小)　茁(側滑切草出地貌詩彼茁者葭又厥筆側劣二切見¶
貨薛二韻)　　　豽(女滑切豺屬釋云無前足善捕鼠漢律能捕豺豽購百錢)¶
恝(古黠切無愁之貌孟子公明高以孝子之心為不若是恝新制添入)　　　鞂(與秸同禮藳鞂之安¶
當於秸字下亦作鞂新制添入)　十五轄　轄(下瞎切鍵也亦作鎋車聲左傳巾車脂轄)¶
楬(丘瞎切禮記控楬塤箎敔也所以止樂又其謁切見月字韻)　　　齾(牛轄切缺齒)¶
<pb:KR1j0060_WYG_005-22a>¶
刮(古刹切釋按説文掊把也一曰摩切周禮刮摩之工五)　　　　刖(五刮切斷足也又魚¶
厥五忽二切見月沒二韻)　刹(初瞎切柱也)　刷(數滑切釋按説文刮也三蒼掃也又所劣切見薛字¶
韻)　　　　哳(陟瞎切嘲哳鳥聲)獺(逖轄切釋云捕魚獸也又他逹切見曷字韻)舝(與轄同詩載脂載舝當於轄字下亦作舝新制添入)¶
¶
　　十六屑(與薛通)¶
¶
　　屑(先結切釋按説文動作切切也一曰勞也不獲已也又詩不我屑以孟子不屑就不屑去左傳屑屑然習儀以亟)¶
僁(聲也釋云僁僁呻吟)&KR0887;(蹩&KR0887;旋行貌)　楔(㰇也一曰含桃又木楔檀弓楔齒柱也)¶
切(千結切釋云迫也要也博雅治骨謂之切又七計切見霽字韻)　　　竊(按説文盜自穴中出¶
<pb:KR1j0060_WYG_005-22b>¶
曰竊)　　　　節(子結切釋按説文竹約也一曰制也操也信也)　楶(欂櫨也釋云屋梁上¶
枅)　　　　截(昨結切釋按説文斷也)　　　　鐵(他結切釋按説文黑金)餮(貪也)　　　驖(馬黑色詩駟驖孔阜)　姪(徒結切釋按説文兄之女也謂吾姑者吾謂之姪公¶
羊姪者何兄之子也又直質切見質字韻)　　　耋(年八十也釋按釋名耋鐵也皮膚變黒色如鐵也左¶
傳注七十車鄰注八十)　絰(釋云縗絰喪首戴也)垤(蟻高封詩鸛鳴于垤)昳(仄景釋云日昃也)¶
跌(公羊肆者何跌也注過度朝錯傳跌而不振踢也釋云跌踢足失庴)　　　迭(更也詩胡迭而微)¶
咥(齧也又敕栗切見質字韻)　　　　瓞(𤓰瓞釋按韓詩瓞小𤓰也詩綿綿𤓰瓞)¶
苵(草名釋云蕛苵似稗)荎(刺榆)　　　涅(乃結切黑土在水中)篞(管之中者釋云大管¶
<pb:KR1j0060_WYG_005-23a>¶
曰簥小者曰篎中曰篞也)　&KR1170;(疲貌莊子&KR1170;然疲役又諾協切見帖字韻)　　纈(笑結切文繒)¶
襭(衣衽扱物詩薄言襭之)　　　　擷(釋云捋取)　　頡(頡頏釋云飛而上曰¶
頡飛而下曰頏又訖黠切見黠字韻)　　　　挈(詰結切釋按説文縣持也穀梁祝吁之挈又挈其妻子)¶
契(詩傳契闊勤苦也又詰計切見霽字韻)　　結(吉屑切釋按説文締也)袺(執衽也詩薄言袺之)¶
絜(麻一端也禮記絜矩之道注絜猶結也莊子絜之百圍約束也)　　　潔(清也通作絜)¶
噎(一結切食窒)　咽(塞也又新補與鼘同及因肩伊甸二切見先霰二韻)齧(倪結切釋按説文噬¶
也莊子齕齧挽裂亦姓齧缺)䘽(衣裗又研奚切見齊字韻)　　　　臬(射的也亦作槷爾雅¶
杙在地曰臬書陳時臬事法也又周禮冬官匠人水地以縣置槷以縣注槷即臬也穀梁以葛覆質以為槷)¶
<pb:KR1j0060_WYG_005-23b>¶
隉(危也書邦之杌隉)嵲(嵽嵲山貌)　　嶭(巀嶭山貌也釋按揚雄賦㭬巀嶭以為弋又見相如¶
賦又牙葛切見曷字韻)　蜺(曲虹也亦作霓又研奚切見齊字韻)　　　穴(胡決切釋按説文上¶
室)　　　　血(呼決切釋按説文祭所薦牲血也釋名濊也出於内流而濊濊)¶
泬(水從穴出騒九辯泬寥兮天高而氣清空貌)　闋(苦穴切止也禮記有司告以樂闋終也莊子瞻彼闋¶
者空也張良傳歌數闋一曰息也)　　　　玦(古穴切釋云玉佩左傳與石祁子玦又佩之金玦取¶
訣别之義)　　　觼(環有舌者亦作鐍小戎詩鋈以觼軜莊子固扃鐍)¶
觖(怨望也見盧綰及劉澤傳又窺睡切見寘字韻)　訣(絶也孔子世家相訣而去别也吳起傳與其母訣)¶
譎(詭也釋按説文權詐也梁益謬欺天下曰譎)　決(行流也一曰斷也又車攻決拾注鉤弦也)¶
<pb:KR1j0060_WYG_005-24a>¶
鴂(鸋鴂也釋云闋東曰鴂俗呼為巧婦春分鳴則衆芳生秋分鳴則衆芳歇也)　蚗(蛥蚗蟬屬釋云蟪蛄)¶
抉(一決切挑也左傳抉之以出門者又以杙抉其傷)　撆(匹蔑切擊也)　瞥(過目也選張平子賦¶
遊塵外而暼天才)　　彆(必結切弓戾也)　　閉(闔也又必計切見霽字韻)¶
蹩(蒲結切踶也莊子蹩躠為仁一曰跛也)　　　苾(菜名釋云香菜也又簿必切見質字韻)¶
馝(香也)　　　　飶(食之香也有飶其香載芟詩又簿必切見質字韻)㧙(擊仆也張衡賦云徒¶
搏之所撞柲)　　　蔑(莫結切釋云無也又説文勞目無精也)　　衊(汚血三王傳汚衊宗室)¶
□(鬻也釋按説文涼州人謂鬻為□)　　　　篾(析竹也)　　蠛(細蟲按説文蠛蠓也)¶
漆(音切禮子之言祭濟濟漆漆新制添入)　　　十七薛　　薛(私列切釋云國名黄¶
<pb:KR1j0060_WYG_005-24b>¶
帝任姓之後奚仲居薛)　紲(系也釋云長繩系之春秋傳臣負羈紲)　　　褻(周禮玉府内豎皆有¶
褻器説文私服也)　　媟(詩媟近小人嬻也)　偰(高辛氏子亦作契卨釋云湯十三世祖)¶
泄(按詩是泄袢也注去也亦作渫易井渫井不停汙也又以制切見祭字韻)　　齛(羊粻也)¶
雪(蘇絶切釋按説文凝雨也一曰除也)　　　　蕝(租悦切釋按説文朝㑹束茅表位曰蕝晉語置茅蕝¶
設望表注束茅立以縮酒立木為表而祭之)　　　絶(徂雪切釋按説文斷絲也)¶
設(式列切釋云置也説文施陳也)　　　　　蔎(香草)　　　掣(尺列切挽也又尺制¶
切見祭字韻)　　　浙(之列切釋云江水東至㑹稽山隂為浙江)　　晣(明也又征例¶
切見祭字韻)折(斷也新補徒兮切見齊字韻又食列切見本韻)　舌(食列切釋云在口所以言也又别味也)¶
<pb:KR1j0060_WYG_005-25a>¶
折(釋云斷而猶連也又新補徒兮切見齊字韻又之列切見本韻)　　　　　揲(揲蓍也釋云數蓍曰揲)¶
熱(而列切釋按釋名熱熱也如火所燒爇也)　　　説(輸爇切釋按説文釋也一曰談説又曰告也又輸芮¶
欲雪二切又新補與脱同見祭末二韻及本韻)　　　歠(姝悦切飲也亦作啜)　拙(朱劣切釋按説文不¶
巧也又莊子拙於用大)　梲(梁上楹釋云梁上侏儒柱)　　　　　　&KR0761;(儒劣切釋按説文燒¶
也春秋傳&KR0761;僖負羈)　　呐(言緩也檀弓言呐呐然)刷(所劣切釋按説文刮也禮布刷巾又數滑切見轄字韻)¶
茁(側劣切草生貌又厥筆側滑二切見質黠二韻)　　哲(陟列切亦作詰説文知也)　蜇(螫也)¶
徹(敕列切通也又達也左傳徹命于執事又直列切見本韻)撤(抽也)　　　　聅(軍法以矢貫耳也釋¶
按司馬法小罪聅中罪刖大罪剄又唐干切見寒字韻)　硩(摘墮也周禮硩簇氏釋按説文上摘山巖空青珊瑚¶
<pb:KR1j0060_WYG_005-25b>¶
墮之又他歴切見錫字韻)　䚢(□也)　　　　轍(直列切釋按説文車迹莊子螳蜋怒其臂以當車轍)¶
徹(去也左傳牛弗進而置虚命徹又徹加而後卒事又敕列切見本韻)　　　　澈(水澄也)¶
列(力蘖切釋云行次也陳也布也説文分解也亦姓)　烈(火猛一曰業也)　　洌(水清)¶
冽(寒也)　　　　裂(繒餘釋云破也莊子齕齧挽裂左傳裂裳帛而與之)　迾(武五子傳迾宫清中¶
遮也又力制切見祭字韻)　蛚(蜻蛚釋云蟋蟀也)　栵(栭也釋云屋枅上標皇矣詩其灌其栵一曰栭栗又¶
新補音例見祭字韻)　　茢(説文艻也釋按禮檀弓桃茢注可以為帚除不祥玉藻注菼帚左傳注黍&KR1241;)¶
綴(株劣切説文聫也又株衛切見祭字韻)　　　輟(止也)　　　　罬(網也釋按説文捕鳥¶
覆車網又一名罦)　　啜(詩啜其泣矣泣貌又姝悦切見本韻)　　　　惙(憂也詩憂心惙惙)¶
<pb:KR1j0060_WYG_005-26a>¶
畷(説文田兩陌間道又株衛切見祭字韻)　　　　劣(龍輟切釋云弱也鄙也)鋝(二十兩為鋝釋按説¶
文云十銖二十五分之十三也引周禮重三鋝北方以二十兩為鋝東萊以鐶為權重百二十斤亦曰鋝)埓(按周禮舍壝注堳埓¶
説文卑垣食貨志富埓天子等也又貨殖與王者埓富)　　孑(吉列切詩孑孑干旌又靡有子遺選陸機論子輪不¶
反隻也釋云等　也一曰單也鍵也)釨(㦸也釋云楚謂之釨)　悦(欲雪切釋云喜也樂也服也亦曰悦豫)¶
閱(簡閲也亦閥閲史功臣侯表有閥閲明其等曰閥積功曰閲又文紀閲天下義理多矣注閲猶更歴也)¶
説(釋云禮韻本無此字據詩説以使民易民説無疆語不亦説乎書高宗夢傅説並音悦新制許附入此韻不許連押¶
如押傅説張説之𩔖即許别押言説之説字又輸芮輸熱二切及新補與脱同見祭末二韻及本韻)　烕(許劣切相㓕也)¶
□(盡也)　　　　　翅(飛貌)　　　吷(小聲也一曰飲也)　　缺(傾雪切莊子自視缺¶
<pb:KR1j0060_WYG_005-26b>¶
然釋云器破也少也)　　　朅(丘傑切詩碩人庶士有朅去也徤也釋云武壯貌)揭(高舉也又去例其謁¶
巨列及新補魚竭四切見祭月二韻及本韻)　　　傑(巨列切釋按説文傲也一曰俊傑白虎通賢萬人曰傑也)¶
桀(釋云夏之末主名癸)　榤(雞棲杙也)　　　渴(水涸也禮渴澤用鹿又丘葛切見曷字韻)¶
竭(盡也又其謁切見月字韻)　揭(負也又去例其謁丘傑及新補魚竭四切見祭月二韻及本韻)¶
碣(碣石釋云東海山名説文特立之石也又其謁切見月字韻)　　　　　孽(魚列切釋按説文庶¶
子孟子曰孤臣孽子)　　&KR1416;(袄&KR1416;亦作㜸按説文衣服謌謡之怪謂之祅禽獸蟲蝗之怪謂之&KR1416;)¶
讞(議罪也按禮記有司讞于公漢景紀輒讞之又語蹇魚戰二切見獮線二字韻新制許與獮線二韻内讞字通押)¶
糵(牙米即䴯糵)　　蘖(木餘又牙葛切見曷字韻)　　　　　　闑(門閫)¶
<pb:KR1j0060_WYG_005-27a>¶
䡾(高貌揚雄賦飛檐䡾䡾又牙葛切見曷字韻)　钀(鑣也馬勒旁鐵又語訐切見月字韻)¶
龞(必列切周禮有鼈人釋云圓魚也説文介甲蟲也)鷩(赤雉釋按周禮孤服鷩免又必袂切見祭字韻)¶
滅(忙列切釋按説文盡也左傳用大師焉曰滅)　搣(批也)　　　别(筆列切異也又姓又¶
皮列切見本韻下)　　别(皮列切説文分解也又筆列切見本韻)　　暬(與媟同詩曾我暬御¶
國語居寢有暬御之箴當於媟字下亦作暬新制添入)　絏(與紲同春秋傳臣負羈絏當於紲字下亦作絏新制¶
添入)　　　　洩(與泄同春秋傳言語漏洩當於泄字下亦作洩新制添入又以制切見祭字韻)¶
¶
　　十八藥(與鐸通)¶
¶
　　藥(弋灼切釋按説文治病艸)躍(釋按説文迅也新補他歴切見錫字韻)　　礿(祭也亦作禴釋云夏祭)¶
<pb:KR1j0060_WYG_005-27b>¶
瀹(漬也)　　　爚(爇也莊子爚亂天下)龠(量名釋云容千二百黍起於黄鍾之龠)¶
籥(樂管詩注六孔笛禮注三孔笛以竹為之長三尺老子其猶槖籥乎)　　　鑰(關鑰)¶
鸙(天鸙如鷃釋鳥名色似鶉)　　　　縛(伏約切束也)　削(息約切釋按説文鞞也一¶
曰析也新補所教切見效字韻)碏(七約切釋云敬也亦人名衛大夫石碏)　　皵(皮皴也)¶
鵲(亦作䧿釋按淮南子知太歳所在鳥也)　　猎(宋猎犬名也亦作㹱釋云宋國良犬見禮少儀注)¶
爵(即約切釋按説文禮器也又一曰爵位)　　雀(釋按説文依人小鳥也禮雀入大水為蛤)¶
爝(莊子爝火不息火炬也又子肖切見笑字韻)　皭(疾雀切白色史屈原皭然泥而不澤疎靜之貌又子¶
肖切見笑字韻)　　　嚼(釋云噬也又相如賦咀嚼文選書過屠門而大嚼又才笑切見笑字韻)¶
<pb:KR1j0060_WYG_005-28a>¶
鑠(式約切爾雅美也詩於鑠王師漢叔孫通傳鑠其兵銷也説文銷金)　　　　爍(光也)¶
灼(職略切釋按説文炙也)焯(揚雄賦焯爍明也)　勺(挹取也新補與杓同見本韻)¶
酌(按説文盛酒行觴亦挹也)妁(媒也説文酌也斟酌二姓)　　　　　　彴(横木渡水漢武紀𣙜¶
注步渡橋今謂之略彴又弼角切見覺字韻)　　　□(生絲縷亦作繳)　　禚(齊地)¶
斫(釋按説文擊也)　　斮(側略切公羊斮逢丑父斬也又側角切見覺字韻)　綽(尺約切釋云寛也裕也)¶
婥(婥約好也)　　　杓(實若切釋云挹酌器又卑遥切見宵字韻)　　　汋(激水聲離騒質銷鑠¶
以汋約柔媚也左傳汋陂汋陵鄭地)　　　　　弱(日灼切釋云撓也劣也)蒻(蒲也)¶
若(釋云汝也如也順也一曰語辭也又杜若香草)　　箸(陟略切置也釋云服衣於身又涉慮遲據直略三切¶
<pb:KR1j0060_WYG_005-28b>¶
見御字韻及本韻)　　著(直略切附也置定曰著左傳風行而著於土又陟慮遲據陟略三切見御字韻及本韻)¶
逴(敕略切略逴行貌又敕角切見覺字韻)　　　婼(不順也)　　　㚟(兔之小者)¶
略(力灼切釋按説文經略土地一曰智也行也要也取也利也)　　　　　䂮(利也釋云摩刃)¶
掠(説文奪也亦作剠又力讓切見漾字韻)　　　&KR2577;(螶&KR2577;蟲名釋云蜉蝣朝生暮死者)¶
謔(迄却切戲也詩善戲謔兮)　　　　　　却(乞約切釋按説文節欲也一曰退也)¶
脚(訖約切釋按説文脛也)　　　　　　蹻(舉足行高也詩小子蹻蹻驕貌又舉夭切見小字韻)¶
屩(釋按説文&KR0282;也孟嘗君傳躡屩南方謂之屩)　　噱(極虐切釋按説文大笑也揚雄傳遥噱乎紭中班固¶
叙傳談笑大噱)　　　　臄(口上也詩嘉肴脾臄口下曰函)　　　　醵(㑹飲也釋云合錢飲¶
<pb:KR1j0060_WYG_005-29a>¶
酒又求於其據二切見魚御二韻)　　　　　約(乙却切釋按説文纒束也一曰儉也又姓新補於妙¶
切見笑字韻)　　　葯(白芷又乙角切見覺字韻)箹(小籥也又乙角切見覺字韻)¶
虐(逆約切釋云殘也酷也)　　　　　　瘧(釋云熱寒休作又周禮疾醫有瘧寒疾)¶
籰(越縛切収絲者)　　矍(厥縛切遽貌)　　攫(持也禮記鷙蟲攫搏又莊子左手攫之)¶
钁(大鉏)　　　　玃(猴屬釋按説文母猴也引爾雅貜父善顧玃持人也)　彠(鬰縛切度也釋按楚¶
辭求矩彠之所司)　　嬳(釋云作恣態顔師古云江南謂之咿山東謂之嬳一曰惜也)¶
炤(音灼炤炤易見也詩潛雖伏矣亦孔之炤新制添入又之笑切見笑字韻)　　　勺(與杓同禮梓人為飲¶
器勺一升當於杓字下亦作勺新制添入又職畧切見本韻)　　十九鐸　　鐸(達各切釋按説文大¶
<pb:KR1j0060_WYG_005-29b>¶
鈴也軍法五人為伍五伍為兩兩有司馬執鐸一曰木鐸以振文教)度(謀也左傳咨禮為度又心能制義曰度又徒故切見¶
暮字韻)　　　　剫(判也釋按爾雅木謂之剫)　　　　　　凙(冰結也楚辭冬冰之¶
&KR0982;凙)　　　　　託(撻各切釋按説文寄也)槖(囊也按詩于槖于囊小曰槖有底曰囊)¶
柝(判也釋按易重門擊柝)　　　　　　&KR1909;(夜行所擊者釋按漢書衛士周廬擊&KR1909;)¶
拓(推也釋云手推物揚雄賦拓迹)　　　　　魄(落魄不檢史酈食其傳貧無家業又匹陌切見陌字韻)¶
蘀(草木皮葉陊釋云落也詩十月隕蘀)　　　　籜(竹皮)　　　　袥(衣衸釋云開衣領)¶
洛(歴各切通作雒釋云水出上冢領山至河南鞏縣入河後漢都洛陽以火徳王為水克火故改為雒傍)¶
□(而零)　　　　酪(禮運醴酪注酢酨又説文乳酪釋云乳漿也)　　落(釋按説文凡草曰零¶
<pb:KR1j0060_WYG_005-30a>¶
木曰落一曰落居也聚落詩訪落宫室始成祭之為落見禮記又豭血釁鍾曰落)　　絡(按説文絮也一曰麻¶
未漚)　　　　　珞(瓔珞)　　　硌(磊硌石貌)　　樂(娛也又新補音療及¶
魚教逆角二切見笑效覺三韻)㓢(剔也)　　　烙(釋云灼也)　　轢(陵轢車踐也又狼狄¶
切見錫字韻)　　　駱(白馬黑髦又姓吳有駱統)　　　　　雒(鳥名按字林鵋䳢也¶
又姓)　　　　諾(匿各切釋按説文譍也)博(伯各切釋云廣也大也通也亦州名春秋時齊地又姓)¶
簙(離騷有六簙局戲也釋按説文六箸十二棊也古者烏胄作簙)　　　　襮(黼領詩繡衣朱襮班¶
固賦張脩襮而内逼表也又逋沃切見沃字韻)　　搏(釋云手擊周禮搏而戮之穀梁屛左右而相搏又蒲¶
故切見暮字韻)　　　鎛(田器詩庤乃錢鎛鋤類齊語搶刈耨鎛又鍾磬上横木)鑮(大鍾)¶
<pb:KR1j0060_WYG_005-30b>¶
粕(匹各切釋云酒滓&KR1847;糟曰粕莊子古人之糟粕)　濼(陂澤釋按春秋傳公㑹諸侯于濼濼齊魯間水也)¶
泊(白各切釋云止也揚雄草𤣥自守泊如也)　　薄(離騷辛夷死林薄兮草木交錯曰薄左傳薄而觀之¶
迫也又薄諸河又厚薄亦姓新補普各切見本韻)　　箔(簾也)　　　亳(地名釋云古景亳也¶
本帝嚳之墟商後都之在京兆杜陵亭或曰絳州垣縣西有景原亳湯嘗於此誓衆一説亳地有三一曰南亳今梁州穀熟縣¶
二曰北亳今曹州考城縣三曰西亳今西京偃師縣)　　礴(莊子旁礴萬物混同也)¶
怕(憺怕静也老子獨怕兮其未兆又普駕切見禡字韻)莫(末各切詩求民之莫定也釋云無也定也又州名又¶
姓楚莫敖又莫故切及新補音陌見暮陌二韻)　　　幕(釋按説文帷在上曰幕覆食案亦曰幕又周禮有幕人)¶
漠(沙漠釋云北方流沙也)鄚(地名説文涿都縣在河間)膜(肉間膜)　　摸(釋云摸&KR2021;捫搎也)¶
<pb:KR1j0060_WYG_005-31a>¶
瘼(病也)　　　寞(釋云寂寞無聲也)索(昔各切釋按説文草有莖葉可作䋲一曰散也又左¶
傳悉索敝賦盡也周索戎索法也周易震索索懼也又色窄切見陌字韻)　　　錯(七各切釋云雜也乖¶
也鑢也又倉故切見暮字韻)剒(治犀也)　　作(即各切釋云為也起也)鑿(鮮明貌詩白石鑿鑿¶
一曰精也左傳粢食不鑿釋按字林糲米一觓舂八斗曰鑿又疾各切見本韻)　　　昨(疾各切釋云昨日隔¶
一宵也)　　　酢(客酌主人釋按蒼頡篇主荅客曰酬客報主曰酢又倉故切見暮字韻)¶
鑿(釋云鏨也穿也離騷不量鑿而止枘又即各切見本韻)　　　　柞(木名詩杓棫注櫟也周禮¶
有柞栗注柞實之皮今謂之皁斗可染皁新補側伯切見陌字韻)筰(卭筰地名見相如賦又曰筴也釋云竹索西南夷尋¶
之以渡水又益州今有筰橋)怍(釋云慙也)　　鶴(曷各切釋云似鵠長喙朱頂説文鳴九臯聲聞于天)¶
<pb:KR1j0060_WYG_005-31b>¶
貉(釋按説文似狐善睡獸周禮貉踰汶則死)　　&KR0982;(&KR0982;凙冰貌見學記扞格注)¶
涸(釋按説文水竭也又胡故切見暮字韻)　　&KR0796;(黑各切肉羮)　鄗(地名在常山釋云柏¶
鄉故城春秋時晉鄗也管仲對齊侯鄗邑之黍是也韓信傳軍敗鄗下光武即位於此改為高邑又下老切見皓字韻)¶
郝(地名在扶風又姓釋云商帝乙時有子期封太原郝卿後因氏焉)　　　蠚(説文螫也漢刑法志¶
毒蠚田澹傳蝮蠚)　　壑(莊子大壑之為物注焉而不滿酌焉而不竭溝也)嗃(嚴也易家人嗃嗃又黑¶
角切見覺字韻)　　謞(謞謞崇讒慝也又黑角切見覺字韻)　　熇(詩多將熇熇熾也又¶
虚驕呼木呼酷三切見宵屋沃三韻)　　　　恪(克各切釋按説文敬也左傳以懲不恪又以備三恪)¶
各(葛鶴切釋按説文異詞也)　　　　　閣(釋按説文所以止扉也一曰觀也一曰庋藏之所)¶
<pb:KR1j0060_WYG_005-32a>¶
惡(遏各切釋云不善也過也又烏故切見暮字韻)　堊(説文白涂也按爾雅牆謂之堊禮喪大記疏黝黑堊¶
白穀梁天子諸侯黝堊)　蝁(虺屬釋云大眼蛇最有毒今江淮南人呼蝁子)　諤(逆各切直言)¶
噩(太歳在酉曰作噩)愕(驚也)　　　鄂(地名釋云江夏郡晉别邑又姓漢安平侯鄂君)¶
堮(圻也)　　　咢(徒擊鼔詩或歌或咢)萼(華跗)　　　鍔(刃也釋按説文刀劒刃)¶
鶚(鵰屬也漢禰衡傳鷙鳥累百不如一鶚)　　鰐(魚名釋按説文似蜥蜴長一丈水潛吞人即浮出日南)¶
穫(胡郭切釋云草曰刈穀曰穫新補音䕶見暮字韻)鑊(釋云鼎大無足説文䥴也)¶
濩(爾雅濩煮之也詩是刈是濩説文雨流霤下貌一曰蠖濩宫室深邃又胡故切見暮字韻)¶
霍(忽郭切揮霍又山名釋按爾雅霍山為南嶽又梁南有霍陽山永安縣東北有霍天山又姓)¶
<pb:KR1j0060_WYG_005-32b>¶
藿(菽之小者)　　攉(手反覆也)　　郭(骨鑊切釋云城郭也釋名郭廓也廓落在城外也又¶
世本鯀作郭一曰張也)　槨(釋按説文葬有木槨)雘(屋郭切丹也)　蠖(尺蠖釋按説文屈伸蟲)¶
膊(普各切磔也春秋傳殺而膊諸城上新制添入)　拍(音膊肩也禮饋食之豆豚拍魚醢新制添入又匹陌¶
切見陌字韻)　　　薄(普各切疾驅聲也詩載驅薄薄新制添入又白各切見本韻)¶
¶
　　二十陌(與麥昔通)¶
¶
　　陌(莫白切阡陌田間道南北曰阡東西曰陌見漢食貨志)貊(北方國釋云北方豸種)&KR2466;(䭷&KR2466;獸名釋云似騾而小)¶
貘(獸名釋按説文似熊而黄黑色出蜀中食鐵)　驀(上馬也三都賦驀六駮)拍(匹陌切拊也新補音¶
膊見鐸字韻)　　　魄(左傳人生始化曰魄釋按説文隂神也又撻各切見鐸字韻)¶
<pb:KR1j0060_WYG_005-33a>¶
珀(琥珀)　　　百(博陌切釋按説文十十也十百為一貫新補音陌見本韻)伯(爾雅長也釋按説文爵名¶
書立民長伯新補與霸同見禡字韻)迫(説文近也)　　柏(釋云柏木又姓韓信傳大將柏直劉歆傳魯國柏公)¶
㼣(㼿㼣甃也)　　白(薄陌切釋按説文西方色一曰告也亦姓)　　帛(釋云繒也幣帛)¶
舶(釋云海中大船)　磔(陟格切裂也按爾雅祭風曰磔左傳成二年注膊磔也漢景中二年改磔曰棄市勿¶
復磔注張其尸也説文辜也)　坼(恥格切釋按説文裂也引詩不坼不副)　　宅(直格切釋云居也説¶
文所託也釋名宅擇也擇吉處而營之)　　　澤(周禮注水鍾曰澤左傳川壅為澤釋按説文光潤也¶
一曰陂澤新補音釋見昔字韻)擇(釋按説文捒選)　翟(陽翟地名也亦姓又亭歴切見錫字韻)¶
鸅(鵜鶘)　　　搦(昵格切釋按説文按也又班固賦搦朽摩鈍)　赫(郝格切釋按説文火¶
<pb:KR1j0060_WYG_005-33b>¶
赤貌又一曰明也)　　嚇(怒也又虚訝切見禡字韻)　　　　客(乞格切釋按説文寄也)¶
格(各額切爾雅至也陞也書有苗格來也禮記在格物來也論語有恥且格正也孟子格君心之非正也新補胡客切見本韻)¶
㦴(捕也鬭也)　　&KR1749;(至也)　　　挌(擊也)　　　骼(禽獸之骨月令孟春¶
掩骼埋胔注骨枯曰骼)　觡(骨角也樂記骨觡生釋云無䚡曰觡一説鹿角無枝曰角有枝觡)¶
茖(爾雅茖山葱)　額(鄂格切釋按説文顙也釋名鄂也有垠鄂也)　詻(説文訟也釋按鄭司¶
農詻詻教令嚴也)　　峉(山高大貌楚辭山阜峉峉)　　　　砉(霍虢切皮骨相離聲¶
又呼狊切見錫字韻)　　湱(波相擊聲)　　虢(郭獲切地名釋云周封虢仲之地也一説北虢在太¶
陽東虢在榮陽西虢在雍州)　擭(屋虢切握也説文搫擭也文選西京賦擭胎拾卵)索(色窄切取也易探賾¶
<pb:KR1j0060_WYG_005-34a>¶
索隱又昔各切見鐸字韻)　迮(側格切迫也公羊迮而與季子國注起也倉卒意)窄(釋云狹也)¶
笮(矢箙釋云皮曰箙竹曰笮又屋上版又姓吳有笮融)　唶(聲也左傳行扈唶唶史記魏公子傳晉鄙嚄唶)¶
虩(迄通切恐懼也易震來虩虩)　　　　　隙(乞逆切釋云壁際孔也一曰怨也閑也漢劉向傳間¶
隙又魏豹傳白駒過隙)　郤(地名又姓釋云晉大夫叔虎邑也郤氏亦晉卿)　　綌(葛屢説文麤曰綌纖¶
曰絺)　　　　　㦸(訖逆切釋按説文有枝兵也引周禮㦸長丈六尺)　劇(竭㦸切釋云增也艱¶
也甚也漢陳萬年傳笞督作劇謂劇苦史記燕有劇辛)　屐(屩也)　　　逆(仡㦸切釋按説文迎也關¶
東曰逆關西曰迎一曰却也亂也)縌(説文綬維也按漢翟義傳赤紱縌系也)　　啞(烏格切易笑言啞啞¶
釋云笑聲又於加𠋣下二切見麻馬二韻)　　　　柞(側伯切除木也周官柞氏掌攻草木詩載芟載柞新¶
<pb:KR1j0060_WYG_005-34b>¶
制添入又疾各切見鐸字韻)　莫(音陌春秋傳徳正應和曰莫新制添入又莫故末各二切見暮鐸二韻)¶
百(音陌勵也春秋傳距躍三百新制添入又博陌切見本韻)格(胡客切堅不可入也禮𤼵然後禁則扞格而不勝新¶
制添入又各額切見本韻)　頟(與額同書罔晝夜頟頟當於額字下亦作頟新制添入)　　二十一麥¶
麥(莫獲切釋按説文芒穀秋種故謂之麥白虎通麥金也金王而生火王而死)　　霡(霡霂小雨)¶
脈(釋按説文血理之分衺行體者)　　　　　覛(相視也)　　　檗(博厄切黄木)¶
擘(撝也一曰大指孟子巨擘)愬(色責切驚懼也又蘇故切見暮字韻)　　　□(小雨)¶
䇿(測革切馬箠也亦作筴禮筴為筮曲禮執策綏)　　冊(符命也亦簡冊通作䇿中庸布在方䇿左傳序大事¶
書之於䇿)　　　　柵(編木)　　　　責(側革切釋云求也罪責也)嘖(嘖嘖鳴也左傳嘖有¶
<pb:KR1j0060_WYG_005-35a>¶
煩言至也)　　　　咋(犬聲也)　　幘(巾幘也釋按説文髮有巾曰幘一説古賤服漢元帝¶
頂有壯髮故服之土莽秃又加巾)簀(牀棧檀弓大夫之簀)債(負財也又側賣切見卦字韻)¶
賾(士革切深也釋按孔頴達幽深難見也)　　摘(陟革切釋云取也又他歴切見錫字韻)¶
謫(罰也按左傳自取謫于日月之災)　　　覈(下革切實也)　翮(釋按説文羽莖也)¶
核(釋云果中核)　隔(各核切釋按説文障也)膈(肓也)　　　革(釋云改也獸皮也亦¶
兵革也又姓漢功臣表有煮棗侯革朱)　　　　厄(乙革切隘也)　阨(塞也又烏懈切見卦¶
字韻)　　　　搤(捉也釋按長楊賦搤熊羆婁敬傳搤其亢又烏懈切見卦字韻)¶
軶(轅前也釋云車軶)獲(胡麥切釋云得也亦臧獲按方言荆淮海岱淮齊之間罵奴曰臧罵婢曰獲)¶
<pb:KR1j0060_WYG_005-35b>¶
畫(釋云計策也界也又胡卦切見卦字韻)　　嫿(靜好也)　　劃(忽麥切錐刀凵劃)¶
剨(破聲)　　　馘(古獲切釋按説文軍戰斷耳詩在泮獻馘春秋傳以為俘馘)¶
幗(巾幗釋云婦人喪冠也集韻作簂)　　　摑(批也)　　　蟈(鼃也周禮有蟈氏釋¶
云腰細口大夜鳴)　　㗲(呼陌切聲也揚子通諸人之㗲㗲新制添入)　　二十二昔¶
昔(思積切釋云往也始也為一昔之期明日也)　腊(釋云脯肉也又周禮有腊人供其脯腊)¶
惜(釋按説文痛也一曰愛也貪也又悋也)　　舄(履也周禮屨人赤舄注複下曰舄詩松桷有舄大貌)¶
磶(礎也釋云柱下石)潟(鹵地釋云鹹土也周禮草人鹹潟用貆漢地理志海濱廣潟史貨殖傳太公封於營¶
邱地潟鹵)　　　刺(七迹切穿也又七賜郎葛二切見寘曷二韻)　磧(水渚有石者按漢五¶
<pb:KR1j0060_WYG_005-36a>¶
行志注大幕沙磧)　　積(資昔切釋云積散又子智切見寘字韻)　　脊(釋云背脊釋名脊積¶
也積續骨節終上下也説文背吕也)　　　　蹐(小步也詩謂地蓋厚不敢不蹐)¶
迹(亦作跡蹟按説文步處也)　　　　踖(踧踖釋云欽貌)　借(取於人曰借説文假¶
也左傳寡君是以願借助焉取者入聲與者去聲又子夜切見禡字韻)　　　　鰿(鮒也按爾雅背小者¶
為鰿)　　　　鯽(魚名釋按蜀本圖經形似鯉色黑而體促肚大而脊隆)　席(祥亦切釋按説文藉¶
也禮天子諸侯席有黼繡純飾徐鉉席以待賓客之禮賓客非一人故字從庶)　　　夕(釋按説文莫也從月¶
半見)　　　　穸(左傳窀穸釋云窀厚也穸夜也一曰長埋謂之窀長夜謂之穸)¶
籍(秦昔切釋按説文簿書也)　　　　耤(帝耤千畝亦作藉釋云古者使民如借故謂之耤周¶
<pb:KR1j0060_WYG_005-36b>¶
禮藉田藉之言借也王制公田藉而不税左傳藉之告楚假借也又狼藉)　　　瘠(釋按説文瘦也)¶
塉(薄土)　　釋(施隻切釋云解也捨也㪚也)　　　適(之也又丁歴切見錫¶
字韻)　　　　奭(盛也釋云北燕召公名)襫(齊語身衣襏襫釋云蓑衣也)¶
螫(詩自求辛螫毒蟲也)　尺(昌石切釋云説文十寸也周制寸尺咫尋常仞諸度量皆以人之體為法也)¶
赤(釋云南方色)　斥(大也指也亦苦地左傳斥山澤之險候也又寇盜充斥又無禮以斥之穀梁斥殺惡¶
晉侯也指斥之漢刑法志沈斥鹹鹵地惠帝紀斥上壙上也以開斥言之釋按説文東方謂之斥西北謂之鹵)¶
隻(之石切釋按説文鳥一枚)　　　　摭(拾也釋云陳宋間謂拾曰摭)¶
蹠(跳蹠釋按説文楚人謂跳躍曰蹠離騷眇不知其所蹠)跖(足下也)　　炙(炮也又之夜切見禡¶
<pb:KR1j0060_WYG_005-37a>¶
字韻)　　　　石(常隻切釋云山體為石)祏(廟主左傳典司宗祏釋按説文宗廟主也周禮有郊¶
宗祏室)　　　　碩(大也)　　　鼫(五枝鼠釋按説文能飛不能過屋能縁不能窮木能¶
游不能渡谷能穴不能掩身能走不能先人)　　　射(食亦切易公用射隼釋云弩矢發也又神夜寅謝夷¶
益三切見禡字韻及本韻)　擲(直炙切亦作擿釋云投也)　　　　　躑(住足也)¶
益(伊昔切釋按説文饒也)嗌(咽也釋按漢宣帝崩昌邑王不哭云嗌痛)　　齸(鹿粻釋按爾雅麋鹿¶
曰齸謂吞芻而反出嚼之也)　繹(夷益切釋按説文抽絲也一曰陳也理也)　　襗(按爾雅又祭名釋云¶
重祭也商曰肜周曰襗)　醳(醇酒)　　　掖(釋按説文持臂一曰掖庭一曰正門之旁小門也)¶
腋(釋云胳也在肘後)亦(釋云總也又也)　奕(大也)　　　弈(圍棊)¶
<pb:KR1j0060_WYG_005-37b>¶
帟(按説文在上曰帟一曰小幕曰帟周禮幕人幄帟坐上承塵也)　　　　懌(釋按説文悦也)¶
斁(詩服之無斁厭也終也又都故切見暮字韻)　射(無射律名釋云九月律也又神夜寅謝食亦三切見¶
禡字韻及本韻)　　　譯(王制北方曰譯傳言官傳四方之言也)　　驛(置騎)¶
嶧(山名釋云在東海夏書嶧陽孤桐)　　　埸(疆也)　　　圛(回行逸書圛圛升雲¶
釋云半有率無也又周禮太卜注五色曰雨曰濟曰圛)　液(釋云津液)　　易(釋按祕書日月為易¶
象隂陽也又曰改也變也轉也又姓齊大夫易牙又以豉切見寘字韻)　　　　蜴(蜥蜴釋云似蛇四足¶
去足真蛇也一名守宫一名蛇師)　役(營隻切釋按説文戍邊)疫(按左傳水旱癘疫之災釋云民皆疾也)¶
辟(必益切君也一曰除也又必郢毗亦二切及新補與避僻同見靜寘二韻及本韻)躃(人不能行)¶
<pb:KR1j0060_WYG_005-38a>¶
襞(絭衣也齊語襏襫注蓑襞衣也相如賦襞積褰縐)璧(釋按説文瑞玉圜也白虎通璧者外圜象天内方象¶
地爾雅肉倍好謂之璧)　僻(匹亦切邪也)　癖(釋云腹病)　　擗(毗亦切撫也)¶
辟(法也又必郢必益二切及新補與避僻同見静寘二韻及本韻)　　　闢(開也)¶
碧(兵亦切説文石之青美者)　　　　蓆(音席爾雅曰大也詩緇衣之蓆兮新制添入)¶
澤(音釋解散也詩其耕澤澤新制添入又直格切見陌字韻)　　　　辟(與僻同孟子放辟邪¶
侈當於僻字下亦作辟新制添入又必郢必益毗亦二切及新補與避同見靜寘二韻及本韻)¶
¶
　　二十三錫(獨用)¶
¶
　　錫(先的切釋按説文銀鉛之間也一曰與也又姓呉志有錫光)　　　　裼(袒裼釋云謂脱衣露¶
<pb:KR1j0060_WYG_005-38b>¶
其肩背又他計切見霽字韻)緆(細布)　　　晳(白也釋按説文人色白也詩揚且之晳)¶
析(釋云分也説文破木也又姓齊大夫析歸父)　淅(汰米孟子接淅而行)戚(倉歴切釋云親也近也)¶
鏚(兵器釋云干鏚)　慼(憂也)　　鼜(戒守鼔周禮軍旅夜鼔鼜)¶
績(則歴切緝也與勣通)勣(功也亦通作績)　寂(前歴切按説文無人聲也)¶
壁(必歴切釋按説文垣也又星名營室東壁也)　繴(鳥罔按爾雅繴謂之罿今覆車)¶
鼊(&KR1314;鼊龜屬釋云甲有黑文如瑇瑁可飾物也)　霹(匹歴切釋云霹靂雷之急激者)¶
劈(破也)　　　䤨(梁益間裁木為器)澼(漂也莊子洴澼絖漂絮者)¶
甓(蒲歴切瓴甓也詩中唐有甓)　　　覓(莫狄切釋云求也)冪(按周禮冪人掌共巾¶
<pb:KR1j0060_WYG_005-39a>¶
冪説文覆也)　　　慏(幔也)　　　鼏(木貫鼎耳)　　幦(禮玉藻羔幦虎犆注¶
覆苓説文䰍布也)　　蓂(菥蓂大薺又忙丁切見青字韻)　　　　塓(塗也按春秋傳塓館¶
宫室)　　　　的(丁歴切釋云指的又明也)　　　　　弔(至也又多嘯切見嘯¶
字韻)　　　　適(親也又施隻切見昔字韻)　　　　嫡(釋云正也)¶
蹢(蹄也詩有豕白蹢)靮(禮檀弓執羈靮以從引也少儀牛則執紖馬則執靮繮也)¶
甋(瓴甋)　　　鏑(矢鋒也賈生讑銷鋒鏑)滴(釋按説文水注也)樀(檐也釋云屋梠)¶
菂(芙蕖中子)　　逖(他歴切釋按説文逺也左傳糾逖王慝)　　趯(跳也詩趯趯阜螽)¶
惕(釋云憂也愛也孟子怵惕愛也易夕惕若敬也)　剔(釋云解骨莊子燒之剔之)¶
<pb:KR1j0060_WYG_005-39b>¶
硩(挑也周禮有硩蔟氏又敕列切見薛字韻)　　摘(指近也又陟革切見麥字韻)¶
狄(亭歴切釋按説文赤狄本犬種狄之為言淫辟也王制北方曰狄又姓漢有博士狄山)敵(釋云匹也當也説文¶
化也)　　　　踧(平易也詩踧踧周道又子六切見屋字韻)　　迪(道也)¶
覿(見也)　　　糴(市穀也春秋有告糴乞糴)　　　　滌(周禮視滌濯釋云洒也)¶
笛(釋按説文七孔筩也羌笛三孔風俗通云武帝時丘仲所作)　　　　籊(詩籊籊竹竿長而殺也)¶
荻(釋云萑也)　　翟(山雉釋按説文尾長者曰翟又直格切見陌字韻)　歴(狼狄切釋按説文過也)¶
厯(厯象)　　　靂(釋云霹靂)　　酈(春秋魯地名亦姓漢有酈食其)¶
礫(霍去病傳沙礫擊面注小石)　　　　瓅(玓瓅釋云明珠色)皪(的皪白狀見相如賦)¶
<pb:KR1j0060_WYG_005-40a>¶
鬲(鼎屬亦作䰛釋按爾雅欵足者謂之鬲禮喪大記重鬲禮陶人為鬲漢郊祀志鼎之空足曰鬲)¶
轢(車踐也漢酷吏傳刻轢宗室灌夫傳輘轢又歴各切見鐸字韻)　　　　　　櫪(馬櫪)¶
䍥(羃䍥煙貌)　　　瀝(説文浚也一曰水下滴瀝)　　　　　　　櫟(木也釋云柞屬詩山¶
有苞櫟)　　　　惄(乃歴切爾雅思也詩惄然如擣又飢也惄如調飢)　　溺(釋按説文没也禮緇¶
衣溺於口溺於水溺於人)　檄(刑狄切釋云符檄説文下尺書也高祖紀羽檄申屠嘉傳為檄召通)¶
□(種具)　　　　薂(菂薂蓮實)　　　覡(男巫釋按説文能齊肅事神明者在男曰覡在女曰巫)¶
獥(狼子)　　　　䦧(馨激切訟也釋按詩兄弟䦧于牆)　　　　　赦(笑聲)¶
□(矛也釋按左思呉都賦長□短兵)　　　　激(吉歴切按説文疾波也莊子激者謞者又姓淮南王¶
<pb:KR1j0060_WYG_005-40b>¶
傳有激章)　　　　擊(釋按説文支也)　　轚(車轄相擊也周禮野廬氏舟車轚互者穀梁昭八年¶
轚者不得入注謂轚挂也)　鶂(倪歴切亦作鷁釋云水鳥按博物志鶂雌雄相視則孕一曰雄鳴上風䳄鳴下風亦¶
孕説文引春秋傳六鶂退飛過宋都)　　　　　霓(雌虹又研奚倪結二切見齊屑二韻)¶
艗(舟也釋云艗舟舟頭為鷁首淮南子龍舟鷁首天子之乘)　　　　　　虉(綬革詩防有㫖虉)¶
闃(苦狊切靜也釋按易窺其户闃其無人徐鉉云窺小視也狊大張目也言始小視之雖大張目亦不見人故字從狊)¶
狊(扃闃切犬視)　　鼳(獸名釋按爾雅鼠身長鬚秦人謂之小驢郭璞云似鼠而馬蹄一嵗千斤為物殘賊)¶
鶪(詩七月鳴鶪伯勞釋按楚辭左見兮鳴鶪言其鳴恶也白澤圖云屋間鬬不祥左傳曰伯趙)　殈(呼狊切卵裂也又樂¶
記𡖉生者不殈)　　　砉(莊子砉然嚮然砉然皮骨相離聲又霍虢切見陌字韻)　瞁(驚視也)¶
<pb:KR1j0060_WYG_005-41a>¶
躍(他歴切狡兔之貌詩躍躍毚兔新制添入又弋灼切見藥字韻)　　　　逷(與逖同爾雅曰逺也¶
春秋傳豈敢離逷當於逖字下亦作逷新制添入)　　□(與冪同詩云淺□當於冪字下亦作□新制添入)¶
¶
　　二十四職(與徳通)¶
¶
　　職(質力切釋按説文記微也一曰主也業也)　　　織(釋按説文布帛之總名又職吏切見志字韻)¶
膱(脯脡釋云脯長尺有二寸曰膱見儀禮)　　　樴(杙也)　　　識(設職切釋云常也知¶
也又職吏切見志字韻)　飾(釋按説文㕞也裝飾)　式(釋云法也用也)　軾(釋云車前横板隆起者)¶
拭(釋按爾雅清也)　　寔(丞職切釋按説文正也一曰是也春秋寔來)　　湜(持正貌詩湜湜其沚¶
釋按説文水清底見)　　殖(種也又生也多也詩斯干殖殖平正也)　　　埴(黏土老子埏埴為器¶
<pb:KR1j0060_WYG_005-41b>¶
又昌志切見志字韻)　　植(立也又直吏切見志字韻)　　　　　　食(實職切釋按説文一¶
米也又祥吏切見志字韻)　蝕(釋云日月虧曰蝕)　側(札色切傍也)　　仄(傾也)¶
&KR0628;(日昳書中&KR0628;)　　稄(稫稄禾宻)　　　㳁(湢㳁水流)　　色(殺側切釋按説文顔¶
氣也)　　　　　嗇(愛也釋云田夫謂之嗇夫以能愛濇又老子治人事天莫若嗇左傳嗇於貨貪也)¶
穡(稼穡種曰稼歛曰穡)　測(察色切按説文深所至也)　　　　　　惻(痛也)¶
畟(説文治稼也詩畟畟良耜釋云畟畟進也)　　　崱(實側切山貌釋云崱屴也)¶
息(悉即切釋云止也喘也亦㛯息莊子真人之息以踵衆人之息以喉)　　　　熄(滅火一曰畜火)¶
即(節力切就也)　　稷(按爾雅粢稷謂粟也月令首種不入注首種謂稷種在百穀之先又周禮疏云稷五¶
<pb:KR1j0060_WYG_005-42a>¶
穀之長也又社稷土穀之神)　堲(疾力切疾也書朕堲讒説又子悉切見質字韻)　陟(竹力切登也)¶
稙(早種詩稙穉菽麥)　敕(畜力切誡也)　飭(致堅也周禮飭化百村勤也孝文紀飭兵武紀飭躬)¶
直(逐力切釋按説文正見也又姓直不疑)　　力(六直切釋云筋也一曰治功曰力能禦大災又姓黄¶
帝臣力牧)　　　　屴(山貌釋云屴崱山連也)　　　　匿(昵力切説文亡也一¶
曰微也隱也藏也左傳其徒微之注匿也)　　　　㥾(愧也釋按方言梁宋曰㥾)¶
弋(逸織切繳射見詩畢弋注)　　　　杙(橛也)　　　翼(説文翄也一曰輔也¶
盛也又星名又姓晉翼侯之後漢有翼奉)　　　　翊(飛貌又馮翊郡又輔翊)翌(明也釋云明日)¶
廙(行屋又羊至切見至字韻)　　　　㚤(婦官)　　　釴(鼎附耳外曰釴)¶
<pb:KR1j0060_WYG_005-42b>¶
黓(黑也釋按爾雅太嵗在丑曰𤣥黓)　　　殛(訖力切誅也)　亟(疾也又去吏切見志¶
字韻)　　　　襋(衣領詩要之襋之)棘(詩園有棘小棗也禮明堂位越棘左傳子都拔棘以¶
逐之皆㦸也又姓衛大夫棘子成)赩(迄力切大赤也亦作奭詩路車有奭韎韐有奭皆赤色)衋(傷痛也書民罔不衋¶
傷心)　　　　億(乙力切釋云安也度也辭也一曰十萬曰億左傳億吾鬼神安也)¶
臆(胷臆也)　　繶(屨縫中紃禮赤繶黄繶)憶(釋云念也思也)　抑(釋按説文按也)¶
醷(漿也釋云釀醴酏為漿也)　　　　極(竭憶切釋云中也至也窮也説文棟也三輔間名棟¶
曰極)　　　　嶷(鄂力切小兒有知也詩克岐克嶷亦作㘈又魚其切見之字韻)¶
薿(茂也又魚紀切見止字韻)　　　　觺(觺觺角貌)　　域(越逼切釋按説文邦也)¶
<pb:KR1j0060_WYG_005-43a>¶
淢(疾流淚淢見相如賦)　罭(綱也釋云捕魚綱詩九罭)　　　　　　棫(木名釋云白桵也)¶
蜮(詩為鬼為蜮短狐釋云似鼈三足以氣射害人)　　緎(羔裘之縫詩素絲五緎)閾(門榍釋云門限也讑¶
語行不履閾)　　　洫(忽淢切釋云反溝也説文十里為城城間有洫廣深八尺語盡力乎溝洫韓詩洫深也)¶
侐(靜也詩閟宫有侐)　堛(拍逼切釋云土塊也)　稫(禾密貌)　　　副(判也曲禮削𤓰者副¶
之析也又敷穀切見宥字韻)愊(誠志也悃愊)　　逼(筆力切迫也亦作偪左傳畏惠襄之逼)¶
楅(以木有所逼束也新補音福見屋字韻)　　　幅(行縢左傳帶裳幅舄又方六切見屋字韻)¶
愎(弼力切左傳愎諫違卜戾也又剛愎不仁很也伍子胥專愎强諫)　　　　&KR2042;(火乾肉)¶
犆(音直縁也禮君羔幦虎犆新制添入)　　　　□(與&KR0628;同禮日□而市當於&KR0628;字下亦作□新制添入)¶
¶
<pb:KR1j0060_WYG_005-43b>¶
　　二十五徳　德(的則切釋按説文升也一曰行之得也)　　　得(按説文行有所得也)¶
忒(惕徳切釋云差也更也)慝(惡也)　　　　特(敵徳切釋云獨也説文朴特牛父詩有懸特兮)¶
貸(從人求物左傳貸於公有司以繼之莊子貸粟又他代切見代字韻)　　　　□(蝗屬亦作螣釋云食¶
苗葉蟲説文吏乞貸則生□)　勒(歴徳切釋云馬頭絡銜也有銜曰勒無銜曰羈鄴中記石虎諱勒呼馬為轡又國名¶
疎勒周禮巾車有龍勒又勒面一曰刋也)　　　　肋(脅也)　　　　扐(易歸竒於扐指間也)¶
仂(什一也禮祭用數之仂)泐(水石之理考工記石有時以泐釋云言石因其脈理而解裂也)¶
玏(石次玉相如賦瑊玏𤣥厲)　　　　　　北(必墨切釋云朔也奔也)匐(蒲墨切詩誕實匍匐¶
伏地也)　　　　踣(周禮踣諸市僵尸也左傳踣其國家斃也)　　　僰(犍為蠻夷西夷也王¶
<pb:KR1j0060_WYG_005-44a>¶
制西方曰棘注當作僰)　墨(密北切釋云書墨也燒煙為之左傳貪以敗官為墨不㓗之稱也)¶
黙(釋云靜也)　　纆(索也易繫用徽纆)塞(悉則切釋按説文窒也又先代切見代字韻)¶
㥶(實也安也)　　則(即得切釋按説文等畫物也一曰法也即也亦助辭)　賊(疾則切釋云盜也説¶
文敗也左傳殺人不忌為賊)蠈(蝗屬釋云食禾節蟲)劾(紇得切法有罪也又胡改户㮣二切見海代二韻)¶
黑(迄得切釋云北方色也説文火所熏之色也)　克(乞得切能也)　剋(殺也勝也)¶
刻(説文鏤也一曰痛也剥也)　　　　或(穫北切釋云不定也或曰疑辭)¶
惑(亂也)　　　國(骨或切釋按説文邦也又姓太公之後齊有國氏)　冒(亡北切貪也春秋傳¶
貪冒之民將致力焉新制添入又莫佩莫報二切見隊號二韻)¶
¶
<pb:KR1j0060_WYG_005-44b>¶
　　二十六緝(獨用)¶
¶
　　緝(七入切績也光也詩緝熙釋云西州人謂續為緝)葺(周禮冬官葺屋參分草屋也左傳繕完葺牆覆也又¶
葺其牆屋補治也説文茨也)咠(聶語)　　　霫(息入切雨貌)　潗(即入切湁潗水貌按¶
相如賦湁潗鼎沸)　　湒(雨下貌)　　習(席入切釋云學也因也説文數飛也又姓晉有習鑿齒)¶
襲(釋云因也及也重也又一曰掩襲)隰(下濕曰隰又姓齊有隰朋)　集(籍入切釋云聚也㑹也)　輯(斂也書輯五瑞爾雅和也)¶
濕(失入切釋按説文幽濕也以水覆土故濕新補始立切見本韻)　　執(質入切釋按説文捕罪人也一曰持也)¶
汁(釋云液也)　　　十(寔入切説文數之具也一為東西丨為南北則四方中央備矣)　什(釋按説文相什保也一曰什一¶
也什一謂十分之中公取其一又篇什亦什物也)拾(説文掇也一曰射韝又極業切見業字韻)　　　褶(袴也釋云袴褶騎服也)¶
<pb:KR1j0060_WYG_005-45a>¶
入(日執切釋按説文内也)　澀(色入切釋按説文不滑也)　鈒(鋋也釋按東京賦鈒㦸轇轕鋋也)¶
戢(側立切藏兵也詩載戢干戈)濈(和也)　　　&KR2034;(角多皃)　　　縶(陟立切釋云繫也詩¶
縶之維之左傳南冠而縶)　&KR0919;(絆馬按春秋傳韓厥執&KR0919;)　　　　　　蟄(直立切釋按説文藏也)¶
立(力入切釋云住也成也)粒(釋按説文□也)　　笠(釋按説文簦無柄也又詩無羊注)¶
揖(一入切釋按説文讓也一曰手箸胷曰揖亦作挹酌也新補子入切見本韻)　　熠(弋入切釋云熠燿螢¶
火也詩熠燿宵行)　　吸(迄及切釋按説文内息)歙(斂也莊子將欲歙之又失涉切見葉字韻)¶
翕(衆也盛也)　　　潝(水絶聲詩潝潝訿訿)　泣(乞及切釋云無聲出涕)湆(□也禮少儀凡羞有¶
湆者不以齊注煮肉汁也詩采蘋疏湆大古之羮一曰幽濕也)急(訖立切釋云疾也褊也)伋(人名子思名也孔子之孫)¶
<pb:KR1j0060_WYG_005-45b>¶
給(相足也)　　　級(禮涉級聚足釋云階等也説文絲次第也)　　　汲(釋按説文引水於井)¶
及(極入切爾雅與也釋按説文逮也一曰辭也)　　笈(負書箱又極曄切見葉字韻)¶
邑(乙及切釋云四井為邑説文國也又先王之制尊卑有大小)　　　　　浥(詩厭浥行露濕也又¶
乙業切見業字韻)　　悒(不安也)　　　裛(書囊又乙業切見業字韻)¶
岌(逆及切釋云髙過也爾雅小山岌大山垣)　　　苙(音立闌也孟子如追放豚既入其苙新制添入)¶
揖(子入切㑹聚也詩螽斯羽揖揖兮新制添入又一入切見本韻)　　　　　濕(始立切耳動也詩其¶
耳濕濕新制添入又失入切見本韻)　　　　　蟄(尺十切和集也詩冝爾子孫蟄蟄兮新制添入)¶
¶
　　二十七合(與盍通)¶
¶
<pb:KR1j0060_WYG_005-46a>¶
　　合(曷閤切爾雅對也釋云同也又器名一曰六合又姓宋大夫合左師又葛合切見本韻)郃(地名釋按説文左馮¶
翊郃陽縣應邵云在郃水之陽)䢔(遝也)　　　欱(呼合切歠也)　溘(渴合切離騷溘死溘¶
猶晻也又溘埃風説文奄忽也)　閤(葛合切釋按爾雅小閨曰閤説文門旁户也)　合(兩龠為合亦牽和也¶
又曷閤切見本韻)　　㪉(㑹也)　　　頜(頣旁)　　　韐(詩韎韐有奭士服釋¶
云士無芾有韐制如榼缺四角爵弁服其色韎賤不得與裳同鄭司農裳纁色也又訖洽切見洽字韻)¶
鴿(按説文鳩類也翔集屋間)　　　　蛤(亦作&KR2547;釋云似蚌而圓説文蜃屬有三皆生於海千¶
嵗化為盒秦謂之牡蠣一曰百嵗燕所化魁&KR2547;一名復累老服翼所化)　　　　姶(遏合切女字釋云美¶
好也按春秋傳嬖人婤姶)　唈(嗚唈短氣見成帝紀)罨(魚綱)　　　趿(悉合切足擷取也釋¶
<pb:KR1j0060_WYG_005-46b>¶
按爾雅趿謂之擷)　　颯(翔風)　　　帀(作荅切周也亦作匝按莊子圍之數匝)¶
噆(齧也莊子蚊蝱噆膚)　雜(昨合切釋按説文五綵相合一曰集也)　　答(徳合切報答)¶
錔(託合切以金有所冒也)嚃(大歠也禮毋嚃羮)漯(水名書浮于濟漯釋云出東郡東武陽入海)¶
沓(達合切合也釋按説文語多沓沓若水之流)　誻(語相惡也譐誻)　踏(説文踐也亦作蹹蹋¶
蘇秦傳六博蹋鞠)　　遝(䢔也雜遝劉向傳聚積貌)　　　　涾(溢也釋按河朔方言¶
謂沸騰為涾)　　&KR2341;(馺&KR2341;馬行疾)　拉(落合切折也亦作摺説文摧也左傳桓十八年注拉¶
公幹而殺之齊世家摺殺魯桓揚雄文范雎折摺文選北山移文排巢父拉許由皆折也)　納(諾答切釋按説文絲¶
溼納納也一曰入也)　軜(驂馬轡繫軾者詩沃以觼軜)　　　内(與納同孟子若已推¶
<pb:KR1j0060_WYG_005-47a>¶
而内之溝中當於納字下亦作内新制添入又奴對切見隊字韻)　二十八盍　盍(轄臘切覆也一曰何¶
不也)　　　　闔(閉也)　　　嗑(多言也)　　榼(克盍切釋按説文酒器)¶
磕(石聲釋按呉都賦登長平兮雷鼔磕又邱蓋切見泰字韻)　　　　榻(託盍切釋云牀也)¶
搭(摸也)　　　塌(地下也)　　鞳(鏜鞳鐘鼔聲)　鰈(比目魚又達協切見¶
帖字韻)　　　　&KR2728;(敵合切飛也)　臘(力盍切釋按説文冬至後三戌臘祭百神)¶
鑞(錫也)　　　蠟(釋云蜜滓)¶
¶
　　二十九葉(與帖業通)¶
¶
　　葉(弋韘切釋按説文草木之葉也又姓又失涉切見本韻)厭(益涉切伏也合也左傳以厭之厭猶損也又於鹽於¶
<pb:KR1j0060_WYG_005-47b>¶
豔二切見鹽豔二韻)　　靨(頰輔又面上靨子)擪(一指按也莊子擪其頴)曄(域輒切光也)¶
&KR0974;(盛也詩煜煜震電)饁(餉田也)　　笈(極曄切負書箱也又極入切見緝字韻)¶
妾(七接切釋按説文有辠女子給事之得接於君者春秋傳女為人妾妾不聘也)　緁(緶衣也按賈誼傳緁¶
以偏諸緶也)　　　接(即涉切釋按説文交也)楫(舟櫂釋按方言楫謂之橈或謂之櫂釋名楫捷也撥¶
水舟行㨗疾也)　　　椄(莊子桁楊椄槢説文續木)　　　　菨(菨余釋云叢生於中¶
葉在莖端江東呼為莕菨水草可食者)　　　　睫(目毛周禮豕畜眠而交睫莊子眉睫之間袁盎上書¶
陛下不交睫)　　　婕(婕好女字)　　捷(疾葉切釋按説文獵也穀梁軍得曰捷春秋傳齊人¶
來獻戎捷一曰亟也又姓漢藝文志捷子齊人著書)　　誱(多言也)　　攝(失涉切釋按説文云¶
<pb:KR1j0060_WYG_005-48a>¶
引持也一曰假也)　　葉(縣名釋云今南陽葉縣又弋韘切見本韻)　　韘(説文射決釋云所以¶
拘弦詩童子佩韘)　　歙(丹陽歙縣也又迄及切見緝字韻)　　　讋(質涉切失氣言也漢¶
武紀匈奴讋焉項羽傳讋服)攝(盎屬也)　　懾(懼也亦作慴按曲禮則志不懾怯惑也)¶
熱(不動貌莊子慮歎變熱又熱然似非人)　　摺(敗也)　　　涉(實攝切徒行厲水釋¶
云草行曰跋水行曰涉由膝以上為涉也)　　　　欇(木名釋云蔓木也爾雅攝虎櫐又郭璞云今虎豆纒¶
蔓林木而生葉有毛刺)　讘(日涉切多言或作囁灌大傳呫囁耳語)　　輒(陟涉切釋按説文車¶
兩輢也一曰專也)　　襵(領端也檀弓冠縮縫疏直縫襵少横縫襵多)　䐑(直涉切縷細也釋按¶
説文薄切肉也禮少儀聶而切之注聶之言䐑也)　　獵(力涉切田獵釋云四時之田總名為獵為田除害也)¶
<pb:KR1j0060_WYG_005-48b>¶
鬣(髮毛禮少儀拚席不以鬣帚也説文髪鬣鬣也春秋注鬣須也)　　　　儠(儠儠長貌説文引春¶
秋傳長儠者相之)　　躐(踐也學記學不躐等)　聶(昵輒切附耳小語又姓)¶
鑷(攝取之器亦作籋釋按說文箝也漢表箝語注箝籋其口)　　　　　躡(蹈也揚雄躡高蹤)¶
䯀(馬步疾也)　　踂(足不相過)　　　三十帖　帖(託協切帛書題也)¶
怗(靜也公羊卒怗荆服也)貼(以物為質)　　䵿(鼔無聲)　　喋　(的協切血流貌也按¶
孝文紀喋血京師又達協直甲二切見本韻及押字韻)　跕(漢書飛鳶跕跕墮水中釋云跕跕墮落也史貨殖傳¶
跕屣躡跟為跕又漢地理志彈弦跕躧)　　　　牒(達協切左傳受牒而退札也)¶
諜(間也周禮有邦諜釋按説文軍中反間也)　　疊(釋云重也積也)　㲲(細毛布)¶
<pb:KR1j0060_WYG_005-49a>¶
堞(城上垣左傳傅于堞女牆也又及堞而絶之)　　蹀(離騷衆踕蹀而日進履也)¶
蝶(蛺蝶)　　　　鲽(爾雅東方有比目魚又託盍切見盍字韻)　　　喋(多口喋喋利口見張¶
釋之傳又的協直甲二切見本韻及狎字韻)　　　捻(諾協切釋云指捏也文選洞簫賦挹抐擫捻手執之貌)¶
敜(塞也周書敜乃穽)　埝(益也一曰陷也)　　&KR1170;(疲貌按莊子&KR1170;然疲役又乃結切見屑字韻)¶
協(檄頰切服也和也合也亦作叶)　　　　　挾(持也)　　　　俠(釋按説文俜也一曰¶
傍也漢地理志有任俠又姓韓相俠累)　　　　綊(䋊也)　　　　頰(吉協切釋按説文面¶
旁也)　　　　　筴(箸也又訖洽切見洽字韻)　　　　　　鋏(離騷帶長鋏之陸離¶
劒也莊子劒鋏把也又長鋏孟嘗君傳)　　　　莢(草實)　　　　篋(詰叶切禮記歛枕篋¶
<pb:KR1j0060_WYG_005-49b>¶
簟席莊子胠篋釋按説文藏也)愜(快也)　　　　偞(䦧協切玉藻偞卑偞厭也厭降卑微也一曰美也)¶
燮(悉協切和也)　　屧(履薦)　　　　躞(行貌)　　　　浹(即協切洽也)¶
¶
　　三十一業　業(逆怯切緒也事也)　㸣(筍簴大版)　　　鄴(地名釋按説文魏郡¶
縣今相州鄴城齊桓公所築)□(懼也)　　　　嶪(岌嶪山高貌相如賦㠍嶪)¶
脅(迄業切左傳駢脅疏腋下也又衆從者脅公釋按説文兩膀也又虚欠切見釅字韻)　熁(火迫也)¶
愶(怯也以威力相恐也)　怯(乞業切説文多畏也釋云憚所行為怯)　　　劫(訖業切力止也釋按¶
説文人欲去以力脅止曰劫禮記劫之以衆左傳遂劫南蒯漢趙廣漢劫持)　　　袷(曲禮視不上於袷深¶
衣曲袷如矩以應方交領又訖洽切見洽字韻)　　　衱(裾也)　　　　跲(極業切爾雅㚄跲也¶
<pb:KR1j0060_WYG_005-50a>¶
中庸言前定則不跲躓也又訖洽切見洽字韻)　　　拾(更也儀禮大射儀拾𤼵以將乘矢又寔入切見緝字韻)¶
浥(乙業切潤也釋按詩厭浥行露又乙及切見緝字韻)　裛(書囊又乙及切見緝字韻)¶
¶
　　三十二洽(與狎乏通)¶
¶
　　洽(胡夾切釋按説文霑也一曰和也徧也)　　　祫(大合祭釋按説文大合祭先祖親疎逺近也周禮三¶
嵗一祫)　　　　陜(隘也亦作峽狹又失冉切見琰字韻)　　　　硤(地名硤石釋云秦將¶
白起攻楚燒夷陵即其地也)恰(乞洽切釋按説文用心也)　　　　　　帢(帽也亦作幍釋云弁¶
缺四隅為之帢帢士服也一説魏武帝紀注以天下凶荒資用匱乏故古皮弁裁帛為之以色辨貴賤合乎隨時之義一曰按¶
頭使下故曰帢又時冠帢帽以見賓客)　　　　掐(抓也)　　　　夾(訖洽切釋按説文持也)¶
<pb:KR1j0060_WYG_005-50b>¶
郟(地名釋按説文潁川縣又郟鄏今河南)　　　袷(衣無絮也又訖業切見業字韻)¶
韐(士服又葛合切見合字韻)　　　　　　跲(躓也又極業切見業字韻)¶
筴(箸也又吉協切見帖字韻)　　　　　　歃(色洽切歠也釋按左傳歃如忘歃血也)¶
箑(扇也)　　　　萐(萐莆瑞草釋云王者孝徳至則萐莆生於厨其葉大如門不摇自扇飲食也)¶
霎(小雨)　　　　臿(測洽切舂也)　　鍤(鍼也爾雅&KR1857;謂之疀古鍤字漢溝洫志舉臿為雲鍫也)¶
揷(刺肉也)　　　扱(収也爾雅扱社謂之擷)劄(竹洽切刺箸也)　　□(昵洽切痺□隘也)¶
笝(竹維舟)　　　陿(與陜同詩魏地陿隘當於陜字下亦作陿新制添入)　　三十三狎¶
狎(轄甲切釋按説文犬可習也一曰更也近也書予弗狎于弗順左傳狎主諸侯之盟更也)¶
<pb:KR1j0060_WYG_005-51a>¶
匣(匱也)　　　　柙(藏獸檻也語虎兕出於柙)　　　　　　甲(古狎切釋云鎧也又¶
太嵗在甲曰閼逢)　　押(乙甲切釋云檢押隠括)壓(壊也)　　　　鴨(釋云鳬鶩也在野曰¶
鳬在家曰鶩皆鴨也)　　呷(迄甲切釋按説文吸呷也相如賦翕呷三都賦喤呷)　翣(色甲切柩飾也釋按¶
世本武王作翣其形如扇禮天子八諸侯六大夫四士二下垂又檀弓周人牆置翣扇也)　霅(直甲切霅霅震電貌¶
一曰衆言揚雄賦霅然陽開又與□通)　　　　□(水名通作霅釋云在呉興)¶
喋(啑喋鳥食又的協達協二切並見帖字韻)　　　三十四乏　　乏(扶法切釋按説文匱¶
也春秋傳反正為乏)　　法(弗乏切釋按説文刑也一曰則也又姓三國有法正)　灋(與法同周禮以八灋¶
治官府當於法字下亦作灋新制添入)¶
<pb:KR1j0060_WYG_005-51b>¶
¶
¶
¶
¶
¶
¶
¶
¶
　　附釋文互註禮部韻略卷五¶
¶
<pb:KR1j0060_WYG_005-52a>¶
　　欽定四庫全書¶
¶
　　貢舉條式¶
¶
　　宋　丁度等　撰¶
¶
　　行在國子監准紹興四年三月十八日勅節文中書門¶
下省尚書省送到禮部状國子監申勘㑹舊本韻畧前¶
後所載舉人通知考校格式并廟諱之類縁自復行詩¶
賦後來續有申請刪改若止據舊本雕印竊慮别致牴¶
牾欲乞從本監參照見行條式改正雕印施行伏候指¶
<pb:KR1j0060_WYG_005-52b>¶
揮三月十八日奉聖㫖並依國子監所申奉勅如右牒¶
到奉行今具貢舉見行條式指揮下項¶
¶
　　一元祐五年七月初十日酉時准都省送下當月九¶
日勑中書省尚書省送到禮部状准都省送下太¶
學博士孫諤等狀伏覩朝廷近頒貢舉法經義之¶
外添詩賦一場竊惟貢舉條制詩賦格式該載或¶
有未盡者今舉人初習聲律動多疑慮加以經傳¶
音釋與禮部韻間有不同及自來傳襲又多訛謬¶
<pb:KR1j0060_WYG_005-53a>¶
雖主司考校亦無定論臨時率以私意去取如開¶
封府國學試官衆多尚可僉議可否而逺方州郡¶
所差試官不過一二人雖有程文優長用字偶渉¶
疑似主司無以商較又倉卒無所撿據狃於畏謹¶
或至闇行黜落往往収平凡而退優異深可憫惜¶
故韻有一字一義而兩音者如廷字防字夀字之¶
類不敢輒指一聲押用字有合用而私相傳為當¶
避者如分寸尺丈引之引杼柚其空之杼之類舉¶
<pb:KR1j0060_WYG_005-53b>¶
人不敢用有司不敢取又有韻合押而禮部韻或¶
不収者如傅說之說及皥字擴字之類自合収用¶
雖經傳所用字禮部韻多所不載今亦且舉人常¶
用者収附入韻謹採摭經傳及廣韻禮部韻校對¶
得字及詩賦式各具解釋畫一如後㸔詳秋試在¶
近諸路州郡亦合頒降本部今将孫諤等所申事¶
理並於逐項内勘當訖伏候指揮七月九日三省¶
同奉聖㫖依禮部所申仍先次施行奉勅如右牒¶
<pb:KR1j0060_WYG_005-54a>¶
到奉行前批七月十日巳時付禮部施行¶
¶
　　一字同義而有兩音者¶
¶
　　攻¶
¶
　　誾¶
¶
　　垠¶
¶
　　防(一平聲陽字韻符方切一去聲漾字韻符訪切隄也據月令季春脩利隄防音房經解曰¶
猶防止水之所自來以舊坊為無所用而壊之者必有水敗音房本又作防已上並無獨¶
音如周官稻人以防止水注云防旁隄也匠人防必因地勢善防者水淫之如此類並無¶
<pb:KR1j0060_WYG_005-54b>¶
音)¶
¶
　　廷(一下平聲青字韻唐丁切朝中也一去聲徑字韻徒徑切朝位也)¶
¶
　　探(一下平聲覃字韻他含切一去聲勘字韻他紺切按繫辭曰聖人探賾索隠語曰見不善¶
如探湯多方曰探天之威穀梁隱公元年曰已探先君之邪志並音吐南切中庸注曰探¶
端知緒音貪已上並有獨音如董仲舒云春秋深探其本太史公自序上會稽探禹穴如¶
此之類並無音)¶
¶
　　被(一上聲紙字韻部靡切一去聲寘字韻平義切皆曰及也亦寝衣)¶
¶
　　視(一上聲㫖字韻善㫖切從示一去聲至字韻時利切從示皆曰瞻也亦作眎眡)¶
¶
<pb:KR1j0060_WYG_005-55a>¶
　　取(一上聲麌字韻此主切一去聲厚字韻此茍切皆曰獲也)¶
¶
　　聚(一上聲麌字韻慈庾切一去聲遇字韻從遇切皆曰會也)¶
¶
　　柢(一上聲薺字韻典禮切一去聲霽字韻丁計切皆曰根柢也)¶
¶
　　悌(一上聲薺字韻待禮切一去聲霽字韻大計切皆曰愷悌也)¶
¶
　　悔(一上聲駭字韻呼罪切一去聲隊字韻呼内切皆曰恨也按易曰亢龍有悔復卦曰無祇¶
悔詩曰其徳靡悔書曰雖悔可追語曰行寡悔死而無悔如此類並無音)¶
¶
　　在(一上聲海字韻盡亥切一去聲代字韻昨代切皆曰所也存也察也)¶
¶
　　逮(一上聲海字韻蕩亥切一去聲代字韻徒耐切皆曰及也)¶
¶
<pb:KR1j0060_WYG_005-55b>¶
　　藴(一上聲吻字韻委粉切一去聲問字韻於問切皆曰積也)¶
¶
　　緼(一上聲吻字韻委粉切一去聲問字韻於問切枲也紼也)¶
¶
　　愠(一上聲吻字韻委粉切一去聲問字韻於問切皆曰心所愠積)¶
¶
　　蹇(一上聲阮字韻紀偃切一上聲獮字韻九輦切皆曰跛也)¶
¶
　　衍(一上聲獮字韻以淺切廣也一曰水溢也一去聲線字韻延面切水溢也一曰廣也)¶
¶
　　讞(一上聲獮字韻語蹇切一去聲線字韻魚戰切一入聲薛字韻魚列切皆曰議罪也)¶
¶
　　巧(一上聲巧字韻苦絞切一去聲效字韻口教切技巧也按詩葛屨曰其民機巧趨利釋音¶
如字餘苦孝切)¶
¶
<pb:KR1j0060_WYG_005-56a>¶
　　惰(一上聲果字韻徒果切一去聲過字韻徒卧切皆曰不㳟也)¶
¶
　　假(一上聲馬字韻舉下切假大也亦曰非真一去聲禡字韻居訝切休假也又以物貸人也¶
今據左傳序稱璧假許田音古雅切後不音者同如惟名與器不可以假人之類即假借¶
字並許於上聲去聲通押)¶
¶
　　訂(一上聲迥字韻待鼎切一去聲徑字韻丁定切皆曰平議也)¶
¶
　　壽(一上聲有字韻是酉切一去聲宥字韻承呪切壽考也)¶
¶
　　后(一上聲厚字韻很口切一去聲候字韻胡遘切皆曰君也)¶
¶
　　甚(一上聲寢字韻食荏切一去聲沁字韻時鴆切皆曰過也)¶
¶
<pb:KR1j0060_WYG_005-56b>¶
　　賚(一去聲泰字韻落蓋切一去聲代字韻洛代切皆曰賜也)¶
¶
　　應如此類者欲乞許隨本韻通押其經傳¶
内有獨音者不従本音如主司所出詩賦¶
題韻脚内有如此兩音者欲乞隨題目告¶
示指従一處令舉人押用¶
¶
　　本部今欲依孫諤等所乞¶
¶
　　一字義不同而經傳多誤用者¶
¶
　　猒(下平聲鹽字韻於鹽切飽也)厭(去聲艷字韻於豔切足也)饜(去聲豔字韻於豔切¶
<pb:KR1j0060_WYG_005-57a>¶
飫也三字係兩聲禮部韻訓解不同按左傳無厭将及我釋文於鹽反下同又曰貪惏無¶
饜釋文本亦作厭於鹽反又曰屬厭而已注小人之腹飽猶厭足釋文於豔反注同詩厭¶
厭夜飲音於鹽反又清廟注不見厭於人又云人無厭之又振鷺注皆愛敬之無厭之者¶
皆音於豔反書洛誥萬年猒于乃徳音於豔反徐於亷反又我惟無斁其康事注云我惟¶
無厭其安天下事音於豔反孟子曰不奪不饜釋音一鹽切又於豔切左傳序曰饜而飫¶
之音於豔反今禮部韻下平聲鹽字韻有猒字無厭字饜字去聲豔字韻有厭字饜字無¶
猒字按諸經有猒厭饜三字用字與所音並相互即乞於鹽字韻添入厭饜二字豔字韻¶
添入猒字各從正經本音或他經傳無明音者如荀子求善無厭漢書賈山傳求善無饜¶
<pb:KR1j0060_WYG_005-57b>¶
之類並乞許作平聲側聲通使)¶
¶
　　否(上聲㫖字韻音補靡切臧否也)否(上聲有字韻俯九切不可也)¶
¶
　　(二字音義不同按易師卦師出以律否臧凶釋音鄙惡也馬鄭王肅音方有反同人卦六¶
二同人于宗吝注過主則否釋音方有反備鄙反左傳隱公十一年師否臧亦如之釋音¶
鄙又方九反詩之抑曰未知臧否注云傷王不知善否釋音鄙注同臧善也否惡也今考¶
易左傳臧否皆有兩音惟詩未知臧否獨音鄙今乞如全使經傳文未知臧否一句之類¶
即從獨音如散押臧否之類乞許通押)¶
¶
　　厲(去聲祭字韻力制切嚴也)礪(去聲祭字韻力制切䃺也)勵(去聲祭字韻力制切勉也¶
<pb:KR1j0060_WYG_005-58a>¶
三字音同義異並合分押如荀子云鈍金必待襲厲然後利梅福云厲世摩鈍即厲與礪¶
同義不得雙押)¶
¶
　　已上八字欲乞各隨意義音釋使用及韻¶
内互相附入¶
¶
　　本部看詳欲依孫諤等所乞於韻内互相附¶
入¶
¶
　　一係經傳正文内字舉人所常用而見行禮部韻¶
有不收者¶
¶
<pb:KR1j0060_WYG_005-58b>¶
　　釐(禮部韻之字韻釐字陵之切理也福也無祝釐字受釐字按前漢文帝紀吾聞祠官祝釐¶
如淳曰釐福也師古曰音僖本字作禧假借用耳又賈誼傳云上方受釐坐宣室應劭曰¶
釐祭餘肉也漢儀注祭天地五畤皇帝不自行祠還致福釐音禧師古曰禧福也借釐字¶
為之耳今乞附入僖字下如押允釐百工王釐爾成之釐即許别押受釐字)¶
¶
　　徕(禮部韻咍字韻來字音郎才切無此徠字今乞附入來韻按前漢禮樂志云天馬徠¶
從西極顔師古釋曰徠古來字如已押來字即徠來義同不得䨇押如徂徠山名義異者非)¶
¶
　　哨(按揚子云匪伏匪堯禮義哨哨釋音消又七笑切廣韻宵字韻亦音相邀切又七笑切今¶
禮部韻平聲去聲並不収乞只從一音附入宵字韻押)¶
¶
<pb:KR1j0060_WYG_005-59a>¶
　　皥(孟子曰王者之民皥皥如也釋音皥與昊同説文胡老切義與浩同古字通用乞付入皓¶
字韻押)¶
¶
　　委(按學記或源也或委也釋音於偽切周官宰夫掌牢禮委積釋音上於偽切下子賜切此¶
二字相連皆同此音今禮韻只於上聲有於詭切去聲不收乞附入寘字韻押其餘各隨¶
本出釋音使用)¶
¶
　　甈(按周官牧人毁事用尨注云故書毁為甈釋音丘例切揚子先知篇云剛則甈釋音五計¶
切今禮部韻不収乞附入霽字韻押)¶
¶
　　傚(詩曰君子是則是傚易曰效法之謂坤孟子曰效死而民弗去合作兩字便乞附入效字韻押)¶
¶
<pb:KR1j0060_WYG_005-59b>¶
　　朴(禮部韻覺字韻樸字匹角切按前漢文帝紀示敦朴為天下先今韻無此朴字乞附入覺¶
字韻押然二字義同乞不雙押)¶
¶
　　說(禮部韻薛字韻恱字音欲雪切無此說字據易說以使民民說無疆語不亦說乎書髙宗¶
夢得說並音恱今乞収說字附入薛字韻不許連押如押傅說張説之類即許别押言說¶
之說字)¶
¶
　　擴(按孟子曰知皆擴而充之釋文下音郭張大也字亦作曠音霍今考廣韻禮部韻並不収¶
乞附入鐸字韻押)¶
¶
　　已上十字欲乞附入逐韻¶
¶
<pb:KR1j0060_WYG_005-60a>¶
　　本部欲依孫諤等所乞附入逐韻¶
¶
　　一自來傳襲以為合當囘避而實與廟諱不同音¶
不當囘避者¶
¶
　　壹戎衣(禮記中庸曰武王纘太王王季文王之緒壹戎衣而有天下注衣讀如殷齊人¶
言殷聲如衣壹戎殷者壹用兵伐殷也釋文依注作殷於巾反今按尚書武成云一戎衣¶
天下大定注衣服也一著戎服而滅紂又康誥云天乃大定文王殪戎殷誕受厥命據文¶
考之即一戎衣武王之事也殪戎殷文王之事也中庸稱武王壹戎衣而有天下則字義¶
字音乞從武成為定衣於希反所有中庸注云衣讀如殷及釋文音於陳反並無証據乞¶
<pb:KR1j0060_WYG_005-60b>¶
更不行用)¶
¶
　　杼(按條制廟諱常恕切杼字神與切今禮部韻上聲語字韻杼字係與佇同音直吕切機杼¶
也詩曰杼柚其空獨音直吕切即不合囘避)¶
¶
　　已上二字欲乞明降指揮更不囘避¶
¶
　　一舊額¶
¶
　　廟諱外無明文而私輒囘避者¶
¶
　　畜慉(按易大畜小畜及師卦畜衆釋文並敕六切又許六切准近條有兩音者從一音不¶
合廻避外今看詳禮部韻畜字訓飬也及詩不我能畜之慉孟子稱俯足以畜妻子畜君¶
<pb:KR1j0060_WYG_005-61a>¶
何尤並獨音許六切其字義雖不合囘避然釋音與廟諱吁玉切者相近)¶
¶
　　已上二字未委合與不合囘避欲乞明降¶
指揮¶
¶
　　本部看詳壹戎衣并杼畜三字欲乞許隨所¶
出處釋音用之¶
¶
　　庸(按唐書食貨志有租庸調之法用人之力嵗二十日閏加二日不役者為入絹三尺謂之¶
庸今學者多囘避疑與藩邸名同義)¶
¶
　　已上未委合與不合囘避欲乞明降指揮¶
¶
<pb:KR1j0060_WYG_005-61b>¶
　　本部看詳庸字即非舊名本字自不當囘避¶
今合申明行下¶
¶
　　一係祖宗朝合格詩賦有下項格式及用字平側¶
不同而近世不敢用者¶
¶
　　准貢舉條賦初入韻許用鄰韻引亦有聲相近¶
而非鄰韻者(如王曾有物混成賦第四韻云小不隱乎纎芥大不充於寰海芥字¶
在去聲海字在上聲係隔韻鄭獬嚴父莫大於配天賦第八韻云故王者藩飾圭幣以罄¶
乎外躬耨粢盛以盡乎内即非鄰韻而皆聲相協)¶
¶
<pb:KR1j0060_WYG_005-62a>¶
　　賦有用字平側不同如儲思者(據揚雄甘泉賦云儲精垂思無¶
音黄庠天子外屏賦第六韻入韻云游蠖濩以儲思儼清光而齊泰作平聲使又章楶㳟¶
黙思道賦第五韻隔句云不敢康寜第藏神而儲思克自抑畏将繼道以追蹤作側聲使)¶
¶
　　詩以題中平聲字為韻題中有兩字同韻而並¶
押者(如廖邁衆秋獻良裘詩云䇿禮分常職天時及仲秋獵将行大獮服預獻良裘¶
既押秋字又押裘字)¶
¶
　　已上三項欲乞依舊許用¶
¶
　　本部看詳欲依孫諤等所乞於貢舉格式内¶
<pb:KR1j0060_WYG_005-62b>¶
添入¶
¶
　　一元祐五年七月十六日戌時准朝省送到禮部状¶
勘㑹考校舉人詩賦策論格式昨修入貢舉勑并¶
附入韻略已頒降訖本部看詳舉人程文内用字¶
如有兩義或兩音並未有所用執守明文若或差¶
誤者亦未有約束今欲乞如一字或兩義或兩音¶
並各依所用音義内差誤者作一抹欲先次施行¶
伏候指揮前批七月十六日未時付禮部施行仍¶
<pb:KR1j0060_WYG_005-63a>¶
闗合屬去處¶
¶
　　一建炎二年五月四日勅中書省勘㑹已降指揮後¶
舉科場講元祐詩賦經術兼収之制今來省試了¶
畢便合施行今參酌擬定下項五月五日三省同¶
奉聖㫖依擬定¶
¶
　　元祐法習詩賦人更令兼試經藝¶
¶
　　欲習詩賦人止試詩賦不兼經義第一場詩¶
賦各一首第二場論一首第三場䇿三道¶
¶
<pb:KR1j0060_WYG_005-63b>¶
　　元祐法不習詩賦人令治兩經¶
¶
　　欲習經義人依見行止習一經第一場本經¶
義三道第二場論一首第三場䇿三道¶
¶
　　解額省額(舊法考校依條以所治經十分為率均取若有餘不足聽通融相補各¶
不得過三分)¶
¶
　　欲計數各取通定髙下降詩賦既不分經自¶
無有餘不足外将諸經聽通融相補不得過¶
三分之數内逐經各留一分添取詩賦如無¶
<pb:KR1j0060_WYG_005-64a>¶
合格人聽闕¶
¶
　　殿試¶
¶
　　欲習詩賦習經義人並同試䇿¶
¶
　　試詩賦經義兩科¶
¶
　　欲注疏三經義許從便用取文理通者音義¶
如不同許通用(徐君平音義同)餘皆依格¶
¶
　　一建炎四年八月三日勑中書門下省尚書省送到¶
禮部尚書謝克家等劄子契勘諸州軍不住申明試¶
<pb:KR1j0060_WYG_005-64b>¶
詩賦格式及出題書寫試卷式様等本部今參¶
定到下項一出題式周以宗强賦(以周以同姓强固王室為韻依¶
次用限三百六十字以上成)等畫一候指揮仍連元劄子八月¶
三日奉聖㫖並依令禮部鏤版頒降¶
¶
　　一出題式¶
¶
　　周以宗強賦¶
¶
　　(以周以同姓强固王室為韻依次用限三百六十字以上成)¶
¶
　　出史記叙管蔡世家曰周公主盟太任十子周¶
<pb:KR1j0060_WYG_005-65a>¶
以宗强嘉仲改過¶
¶
　　天徳清明詩¶
¶
　　(以題中平聲字為韻限五言六韻成)¶
¶
　　出毛詩清廟祀文王也注天徳清明文王象焉¶
堯舜性仁賦¶
¶
　　(以其性好仁得於自然為韻不依次用限三百六十字以上成)¶
¶
　　出孟子曰堯舜性之也五霸假之也注云性之¶
者其性好仁自然也¶
¶
<pb:KR1j0060_WYG_005-65b>¶
　　玉燭詩¶
¶
　　(以和字為韻限五言六韻成)¶
¶
　　出爾雅釋天云四時調為玉燭¶
¶
　　(官韻八字一平一側相間即依次用若官韻八字平側不相間即不依次用雖官韻¶
一平一側相間亦許主司臨時寫不依次用即舉人亦不依次用)¶
¶
　　一舉人書寫試卷式¶
¶
　　奉¶
¶
　　試周以宗强賦¶
¶
<pb:KR1j0060_WYG_005-66a>¶
　　(以周以同姓强固王室為韻依次用限三百六十字以上成)¶
¶
　　云云¶
¶
　　天徳清明詩¶
¶
　　(以題中平聲字為韻限五言六韻成)¶
¶
　　云云¶
¶
　　塗注乙共計若干字如無塗注乙即云塗注¶
乙無¶
¶
　　舉人書寫試卷但於官題後更不寫出某書試¶
<pb:KR1j0060_WYG_005-66b>¶
卷第一行寫奉字第二行寫試周以宗强賦字¶
第三行一行内用小字分寫以周以同姓强固¶
王室為韻依次用限三百六十字以上成第四¶
行便寫所作賦寫賦畢次行便寫詩題更不加¶
奉試字寫詩畢即結塗注乙其詩賦首尾更無¶
對及謹對之類省題詩假令玉燭詩臨時主司¶
或定和字或定時字但平聲字皆可¶
¶
　　一舊額¶
¶
<pb:KR1j0060_WYG_005-67a>¶
　　應舉人依義題程試内有辭學精贍援據稍逺者¶
但不失題意依理考校¶
¶
　　應賦官韻有疑混聲者許上請¶
¶
　　應押韻及句末所用字如經子史釋文及注有兩¶
音者許通用¶
¶
　　應試卷犯名諱(謂於式應避者即筆誤而義非者不為犯)其餘字經子¶
史有兩音者許通用(謂如尚書金作贖刑一作石欲切之類)即犯¶
舊諱文雖連屬意不相屬者非(謂用元元休息順宗實錄之類)¶
¶
<pb:KR1j0060_WYG_005-67b>¶
　　一契勘元祐間禮部申明辭賦舉人程文只用舊來¶
注䟽及音義考校今來科舉既許通用新經舊¶
注即音義亦通用古今音義但係國子監刋行¶
經書内所有音義並許通用¶
¶
　　一靖康元年七月十一日尚書省劄子江南西路轉¶
運司狀伏覩少宰呉敏劄子乞復春秋一經今¶
歳貢舉遂以取士奉聖㫖依奏契勘崇寜貢舉¶
令諸春秋義題聽於三傳解經處出(縁經生文而不係解¶
<pb:KR1j0060_WYG_005-68a>¶
經㫖處者非)已有令文該説分明縁今嵗科場秋試¶
在近欲望詳酌早降指揮申明行下以慿遵守¶
施行伏候指揮七月九日奉聖㫖止於正經出¶
題申明行下七月十一日三省同奉聖㫖依已¶
得指揮¶
¶
　　一紹興五年九月八日勑中書門下省尚書省送到¶
禮部狀准勑臣僚劄子奏臣竊見貢舉令諸春¶
秋義題聽於三傳解經處出注云縁經生文而不¶
<pb:KR1j0060_WYG_005-68b>¶
係解經㫖處者非詳考立法之意葢以春秋正¶
經載十二公二百四十二年之事解語簡約比¶
之五經為畧立之學官歴時滋久問目所在易¶
於周徧比聽於三傳解經處出題已載諸甲令¶
惜乎中更姦臣之私意遂行廢罷學者不見聖¶
人之經久矣靖康之初淵聖皇帝毅然復之以¶
取士然是歳即遇科舉朝廷深慮四方之士未¶
能精熟因降指揮止於正經出題行之十年于¶
<pb:KR1j0060_WYG_005-69a>¶
兹學者誦習既久有司出題既衆徃徃州郡問¶
目重複甚多晚生後進轉相傳寫每過程文少¶
不相犯此混亂實學之大弊也臣愚欲望陛下¶
特降睿㫖舉行貢舉之令聽後舉取士亦於三¶
傳解經處相兼出題庶問目稍廣學者因得旁¶
加考究可以深求聖人之經㫖矣取進止三省¶
同奉聖㫖並令禮部討論申尚書省本部今討¶
論欲依所請貢舉條令施行更合取自朝廷指¶
<pb:KR1j0060_WYG_005-69b>¶
揮申聞事九月八日奉聖㫖並依¶
¶
　　一紹興重修貢舉令¶
¶
　　諸春秋義題聽於三傳解經處出(縁經生文而不係解經㫖處者¶
非)¶
¶
　　諸試卷犯不考者具事因送彌封所覆視同即以¶
元試卷及具鄉貫姓名送考試所先次㸃落仍¶
曉示¶
¶
　　諸考校試卷並分五等逐分上中下¶
¶
<pb:KR1j0060_WYG_005-70a>¶
　　諸舉人試卷犯㸃抹者五㸃當一抹五抹降為下¶
¶
　　一紹興重修通用貢舉式¶
¶
　　試卷犯不考(但一事不考餘皆不考)¶
¶
　　犯名諱(謂於式應避者即筆誤而義非者不為犯)¶
¶
　　文理紕繆(全無文理即為紕繆)¶
¶
　　試賦論不識題¶
¶
　　䇿義不應所問而别指事(畧應所問而全指别事已解問意而廣為證說¶
¶
　　者非)¶
¶
<pb:KR1j0060_WYG_005-70b>¶
　　漏寫官題(謂全漏官題者如止少字及有誤依脫字例)¶
¶
　　䇿義寫問目或不寫道數及不依次(謂先第二後第一之類即¶
　　字誤而文依次者非)¶
¶
　　詩賦題全漏寫官韻¶
¶
　　論題全漏寫限五百字以上(如止少字依脫字例)¶
¶
　　詩賦不壓官韻(如文意分明止是漏書字即依脱字例謂如賦官韻用華字壓云祥¶
　　開日漏華字詩字韻用居字壓云山河壮帝漏居字之類)¶
¶
　　詩賦落韻(如文意分明止是誤書字即依字誤例謂如賦祥開日華誤書作日草之類)¶
¶
<pb:KR1j0060_WYG_005-71a>¶
　　詩賦重疊用韻(如文意分明只是誤書字即依字誤例謂如賦官韻用東字壓云隂¶
魄既没大明在東吐象成字昭文有融誤書作昭文有東之類詩官韻用靈字壓云善鼓¶
雲和瑟嘗聞帝子靈馮夷空自舞楚客不堪聽誤書作楚客不堪靈之類)¶
¶
　　賦協韻正韻重疊¶
¶
　　詩賦失平側¶
¶
　　小賦内不見題¶
¶
　　賦少二十字¶
¶
　　詩賦數少剩¶
¶
<pb:KR1j0060_WYG_005-71b>¶
　　詩全用古人一聨¶
¶
　　詩兩韻以前不見題¶
¶
　　論少五十字¶
¶
　　卷内切注及書¶
¶
　　試卷不寫奉試及對或謹對論曰或謹論及塗注¶
¶
　　乙若干并無塗注乙字¶
¶
　　試卷犯㸃抹¶
¶
　　抹¶
¶
<pb:KR1j0060_WYG_005-72a>¶
　　文理叢雜¶
¶
　　文意重疊¶
¶
　　誤用字¶
¶
　　脫三字¶
¶
　　文意不與題相類¶
¶
　　詩賦重疊用字¶
¶
　　詩賦不對(賦初用韻及用鄰韻引而不對者非詩破題及詩賦末兩句亦不須對)¶
¶
　　詩賦屬對偏枯¶
¶
<pb:KR1j0060_WYG_005-72b>¶
　　小賦四句以前不見題¶
¶
　　賦壓官韻無來處¶
¶
　　賦全用古人一聨語¶
¶
　　賦第一句末與第二句末用平聲不協韻¶
¶
　　賦側韻第三句末用平聲(今謂賦眼如第一句用側聲即第三句用¶
平聲亦許)¶
¶
　　賦初入韻用隔句對第二句無韻(用長句引而協韻者非)¶
¶
　　賦少十字¶
¶
<pb:KR1j0060_WYG_005-73a>¶
　　論䇿經義連用本朝人文集十句¶
¶
　　詩全用古人一句¶
¶
　　詩疊用兩字(兩字各一疊或一字兩疊皆是)¶
¶
　　詩用隔句對¶
¶
　　論少二十字¶
¶
　　㸃¶
¶
　　錯用一字¶
¶
　　脱一字¶
¶
<pb:KR1j0060_WYG_005-73b>¶
　　誤一字¶
¶
　　賦少五字¶
¶
　　論少十字¶
¶
　　詩疊用一字¶
¶
　　進士書卷(草紙順連於卷前仍於卷首留白紙半張以備封彌餘試卷准此)¶
¶
　　治經義人¶
¶
　　第一場¶
¶
　　奉¶
¶
<pb:KR1j0060_WYG_005-74a>¶
　　試某經義三道(謂如治易則二云易義)¶
¶
　　第一道¶
¶
　　對云云謹對¶
¶
　　第二道¶
¶
　　對云云謹對¶
¶
　　第三道¶
¶
　　對云云謹對¶
¶
　　論語孟子義各一道¶
¶
<pb:KR1j0060_WYG_005-74b>¶
　　論語一道¶
¶
　　對云云謹對¶
¶
　　孟子一道¶
¶
　　對云云謹對¶
¶
　　塗注乙共計若干字(之類俱無則云無塗注乙詩賦并餘試)¶
¶
　　第二場¶
¶
　　奉¶
¶
　　試某論(卷並准此¶
¶
<pb:KR1j0060_WYG_005-75a>¶
　　限五百字以上)¶
¶
　　論曰云云謹論¶
¶
　　第三場¶
¶
　　奉¶
¶
　　試䇿三道¶
¶
　　第一道¶
¶
　　對云云謹對¶
¶
　　第二道¶
¶
<pb:KR1j0060_WYG_005-75b>¶
　　對云云謹對¶
¶
　　第三道¶
¶
　　對云云謹對¶
¶
　　治詩賦人¶
¶
　　第一場¶
¶
　　奉¶
¶
　　試某賦(具所試題)¶
¶
　　(以某字為韻依次或不依次用限三百六十字以上成)¶
¶
<pb:KR1j0060_WYG_005-76a>¶
　　云云¶
¶
　　某詩(具所試題)¶
¶
　　(以某字或題中平聲字為韻限五言六韻成)¶
¶
　　云云¶
¶
　　第二場第三場論策(依治經義人)¶
¶
　　一紹興重修御試貢舉式¶
¶
　　不考¶
¶
　　策少一百字¶
¶
<pb:KR1j0060_WYG_005-76b>¶
　　書卷不如式(謂如全不寫奉御試䇿一道或限一千字以上之類)¶
¶
　　書試卷¶
¶
　　奉¶
¶
　　御試䇿一道¶
¶
　　(限一千字以上)特奏名則云七百字武舉至宗室非袒免親取應則云五百字¶
¶
　　臣對云云臣謹對¶
¶
　　塗注乙共計若干字¶
¶
<pb:KR1j0060_WYG_005-77a>¶
　　一淳熈重修文書式¶
¶
　　聖祖名¶
¶
　　𤣥(湖涓切)懸　縣　䮄　玹　□　□　伭¶
¶
　　盷　□　泫　訇　胘　眩　□　誸¶
¶
　　蚿　犳　妶　㹡　獧¶
¶
　　□(盧黨切)俍　崀　樃　㝗　朖　悢　誏¶
¶
　　䀶　烺　□　㫰　□　脼　硠　狼¶
¶
　　筤　䆡　閬　浪　埌¶
¶
<pb:KR1j0060_WYG_005-77b>¶
　　廟諱¶
¶
　　太祖¶
¶
　　□(去王切)筐　邼　眶　恇　劻　洭　□¶
¶
　　□　䖱　䒰　軭　□　眶　框　□¶
¶
　　□　廷　軖¶
¶
　　𦙍(羊晉切)酳　靷　□　引　䏖　鈏　□¶
¶
　　□　□　洕　濥　□　戭　廴　枃¶
¶
　　螾　□¶
¶
<pb:KR1j0060_WYG_005-78a>¶
　　太宗¶
¶
　　□(古迥切)熲　炯　□　煛　□　穎　耿¶
¶
　　□　□　□　□　昋　鎣　扃　憬¶
¶
　　皛¶
¶
　　真宗¶
¶
　　&KR0106;(胡登切)峘　姮　佷　□¶
¶
　　仁宗¶
¶
　　禎(陟盈切)楨　貞　偵　&KR2860;　媜　徴　□¶
¶
<pb:KR1j0060_WYG_005-78b>¶
　　癥　湞　□　寊　揁　□¶
¶
　　英宗¶
¶
　　曙(常怒切)署　杼　暏　藷　&KR1538;　薯　濖¶
¶
　　□¶
¶
　　□(殊遇切)□　□　㒘　裋　□　豎　尌¶
¶
　　侸　□　□　㜐　&KR3648;　襡　澍　贖¶
¶
　　屬　□¶
¶
　　神宗¶
¶
<pb:KR1j0060_WYG_005-79a>¶
　　頊(呼玉切)旭　朂　朐　□　□　珛　㡔¶
¶
　　哲宗¶
¶
　　煦(吁句切)昫　朐　䣱　酗　姁　呴　欨¶
¶
　　休　咻　□　蚼　䨞　□¶
¶
　　徽宗¶
¶
　　佶(極乞切)姞　郅　䞘　狤　鮚　㔕　㐹¶
¶
　　芞　趌　吉(其吉切)咭¶
¶
　　欽宗¶
¶
<pb:KR1j0060_WYG_005-79b>¶
　　&KR0074;(胡官切)梡　瓛　捖　完　丸　□　㿪¶
¶
　　寏　院　峘(亦作□)□(亦作□)𡷗　洹　汍　絙¶
¶
　　紈　綄　垸　芄　雚　莞　□　荁¶
¶
　　□　萑　&KR0841;　鸛　鳩　莧　&KR4098;　羦¶
¶
　　豲　獂　□　脘　&KR1205;　□　鵍　貆¶
¶
　　□　狟　䴷　□　皖　垣　□　□¶
¶
　　䖾　蒝¶
¶
　　髙宗¶
¶
<pb:KR1j0060_WYG_005-80a>¶
　　構(古候切)遘　媾　覯　購　㗕　㝤　䃓¶
¶
　　煹　傋　冓　□　篝　韝　□　姤¶
¶
　　詬　逅　骺　□　呴　鴝　句　軥¶
¶
　　怐　佝　雊　□　鉤　訽　□　岣¶
¶
　　□　玽　榖　㝅　□　彀　□　搆¶
¶
　　㜌　鷇　□　□　豰　穀　□　□¶
¶
　　□　夠　□　䪷　□　□¶
¶
　　孝宗¶
¶
<pb:KR1j0060_WYG_005-80b>¶
　　□(時認切)慎　□　蜃　□　㐨　蜄　鈏¶
¶
　　㰮　鋠¶
¶
　　光宗¶
¶
　　悙(都昆切)敦　□　□　墩　鐓　□　䔻¶
¶
　　&KR1488;　驐　䃦　孰　□　弴　㢯　邨¶
¶
　　□　鶉　蜳　&KR1874;　錞　□　犜　撉¶
¶
　　(内鶉錞二字並係殊倫切與淳字同音不合囘避若作都昆切即係與今之廟¶
¶
　　諱同音合各從經傳子史音義避用)¶
¶
<pb:KR1j0060_WYG_005-81a>¶
　　舊諱¶
¶
　　光義　□乂　徳昌　元休　元侃¶
¶
　　受益　宗實　仲鍼　傭　□　瑋¶
¶
　　今上皇帝御名¶
¶
　　□(闊鑊切)廓　郭　□　□　霩　鞹　鞟¶
¶
　　彉　彍　&KR1184;　□　㨯　籱　籗　篧¶
¶
　　㗥　漷¶
¶
　　濮安懿王諱讓¶
¶
<pb:KR1j0060_WYG_005-81b>¶
　　秀安僖王諱偁¶
¶
　　一紹熈重修文書今¶
¶
　　諸犯¶
¶
　　聖祖名¶
¶
　　廟諱¶
¶
　　舊諱(舊諱内二字者連用為犯若文雖連而意不相屬者非)¶
¶
　　御名改避餘字(謂式所有者)有佗音(謂如角徴之𩔖)及經¶
傳子史有兩音者許通用(謂如金作贖刑其贖字一作石欲切¶
<pb:KR1j0060_WYG_005-82a>¶
之類)正字皆避之若書籍及傳錄舊事者為字不成¶
¶
　　御名易以佗字¶
¶
　　諸犯¶
¶
　　濮安懿王諱者改避若書籍及傳錄舊事者¶
皆為字不成其在¶
¶
　　真宗皇帝謚號内者不避應奏者以黄紙覆¶
之¶
¶
<pb:KR1j0060_WYG_005-82b>¶
　　諸文書不得指斥援引黄帝名經史舊文則不避¶
(如用從車從干冠以帝字或繼以后字合行囘避自餘如軒冕軒輊轘轅車轅之類即不¶
合囘避)¶
¶
　　一紹興二年十一月二十六日勑中書門下省尚書¶
省送到禮部尚書洪擬狀准紹興二年十一月四¶
日尚書省劄子禮部太常寺申准紹興二年九月¶
十六日勅中書門下省吏部尚書兼權翰林學士¶
沈與求劄子奏臣伏見自漢以來御名皆有佗字¶
<pb:KR1j0060_WYG_005-83a>¶
代之用為定制淵聖皇帝御名渉前代姓諡最多¶
而臣下遷就囘避有可槩見者如魯公則謂為允¶
公齊公則謂為小白皆以名易其諡也周王則謂¶
為壯王漢帝則謂為剛帝或謂齊魯二公為安公¶
佗皆傚此隨意更易無復質據至於姓則去木為¶
亘而有司行移有不可通曉者士人科舉程文枉¶
被黜落徃徃有之矧今經筵進讀春秋而稱諡稱¶
名具存褒貶之例循用私說於義未安臣愚伏望¶
<pb:KR1j0060_WYG_005-83b>¶
睿慈特詔禮部議以佗字代之使姓氏名物義例¶
相通略如漢制庶㡬四方臣子得以遵用不勝幸¶
甚取進止九月十六日三省同奉聖㫖令禮部太¶
常寺同共議定申尚書省伏覩淵聖皇帝御名見¶
於經傳義訓不一或以威武為義或以囘旋為義¶
又為植立之象又為亭郵表名又為圭名又為姓¶
氏又為木名又為水名當各以其義類求之今謹¶
按詩曰(淵聖御名)武志也孔穎逹曰有威武之義又按¶
<pb:KR1j0060_WYG_005-84a>¶
詩曰(淵聖淵聖御名御名)武王鄭康成曰有威武之王又按¶
詩曰(聖祖名)王(淵聖御名)撥毛公曰(淵聖御名)大也又按書曰¶
朂哉夫子尚(淵聖淵聖御名御名)孔安國曰武貌又按爾雅¶
曰(淵聖淵聖御名御名)烈烈威也凡此皆以威武為義也若¶
此之類今欲定讀曰威又前代帝王公侯諡號在¶
諡法辟土服逺曰(淵聖御名)能成武志曰(淵聖御名)克敵服¶
逺曰(淵聖御名)壯以有立曰(淵聖御名)克咸厥功曰(淵聖御名)凡¶
此亦皆以威武為義其前代諡號亦當讀曰威又¶
<pb:KR1j0060_WYG_005-84b>¶
按易曰盤(淵聖御名)利居貞孔穎逹曰盤(淵聖御名)不進之¶
貌又按莊子曰鯢(淵聖御名)之審為淵郭象曰未始失¶
其静黙凡此皆以囘旋為義也若此之類今欲定¶
讀曰旋又按禮記曰三家視(淵聖御名)楹孔穎逹曰四¶
植謂之(淵聖御名)又按周禮曰公執(淵聖御名)圭鄭康成曰¶
雙植謂之(淵聖御名)又按說文曰(淵聖御名)亭郵表也又按¶
集韻曰亭郵四角建大木貫以方版名曰(淵聖御名)表¶
凡此皆以植立為義若此之類今欲定讀曰植若¶
<pb:KR1j0060_WYG_005-85a>¶
姓氏今欲定去木姓亘(從二從日思縁切)如書曰西傾因¶
(淵聖御名)水名也玉篇曰(淵聖御名)木葉似柳(淵聖御名)木名也¶
若此之類皆欲定曰亘(從二從日思縁切)又縁漢法邦之¶
字曰國盈之字曰滿止是讀曰國曰滿其本字見¶
於經傳者未嘗改易司馬遷漢人也作史記曰先¶
王之制邦内甸服邦外侯服又曰盈而不持則傾¶
於邦字盈字亦不改易今來淵聖皇帝御名欲定¶
讀如前件外其經傳本字即不當改易庶幾萬世¶
<pb:KR1j0060_WYG_005-85b>¶
之下有所考證申聞事劄送擬看定申尚書省擬¶
看詳本部太常寺同共議定改避淵聖皇帝御名¶
推求義類别無未盡伏候指揮十一月二十六日¶
三省同奉聖㫖依洪擬看詳到事理施行¶
¶
　　一紹興三十二年十月五日勑禮部狀據太常寺申¶
本寺契勘今來人姓有犯御名及同音從小從真¶
字若從其便改易慮恐不一今欲改作填字(音鎮)所¶
有經史書籍文字内有犯御名及同音從小從真¶
<pb:KR1j0060_WYG_005-86a>¶
字如係謹戒之意即定讀曰謹如係地名人姓山¶
川國名即定讀曰填(音鎮)其經傳本字依紹興二年¶
十一月二十六日指揮即不當改易欲乞候指揮¶
下日令都進奏院遍牒施行本部今欲依本寺申¶
到事理伏乞朝廷詳酌指揮施行伏候指揮十月¶
十五日奉聖㫖依禮部所申¶
¶
　　一契勘昨縁舉人於所試程文内引用頲字敬字有¶
司以其字舊係廟諱致有疑惑准尚書禮部取到¶
<pb:KR1j0060_WYG_005-86b>¶
太常寺狀見今避諱合遵依文書式内該載名諱¶
其祧廟即不合囘避今來本監已於韻略内収入¶
不合回避二字¶
¶
　　頲字係¶
¶
　　順祖祧廟於上聲迥字韻収入¶
¶
　　敬字係¶
¶
　　翼祖祧廟於去聲勁字韻収入¶
¶
　　一紹興五年十月三日勑中書門下省尚書省錄送¶
<pb:KR1j0060_WYG_005-87a>¶
到學士院諮報准尚書省劄子節文禮部勘當到¶
左朝奉郎大理寺丞黄邦俊劄子開具到詩賦平¶
側管見事令本院看詳今看詳到下項伏乞照㑹¶
施行數内一詩每句第二字與第三第四字俱用¶
平聲或俱用側聲則為失平側若第三字用平側¶
以間之者非然疊用四句亦當合抹看詳詩第二¶
字與第三第四字俱用平聲或俱用側聲則為失¶
平側若第三字用平側以間之者非然疊用四句¶
<pb:KR1j0060_WYG_005-87b>¶
亦合當抹欲依本官所乞施行仍只於詩賦失平¶
側項内注入一詩四句外用題目一字合當抹連¶
用兩字即合不考押官韻者非看詳詩四句外用¶
題内一字祖宗舊制考校格内即不曽立為雜犯¶
如省元歐陽脩府學釋奠詩第六句罇罍奠兩楹¶
係犯題目奠字解元林希下善齊肅詩第六句善¶
問若撞鐘係犯題内善字之類今相度如止犯一¶
字自不為雜犯欲犯兩字合作一㸃三字以上即¶
<pb:KR1j0060_WYG_005-88a>¶
作一抹難以便行不考十月三日奉聖㫖依看詳¶
到事理施行¶
¶
　　一紹興五年十一月二十八日勅中書門下省尚書¶
省送到禮部狀准都省批送下白劄子為乞今後¶
取士元祐二年十一月十二日指揮皆習經義詩¶
賦用詩賦為第二場其試經義道數并經書數目¶
並依見行條制狀後批送部勘當申尚書省尋下¶
國子監勘㑹去後今據本監申到下項一勘㑹元¶
<pb:KR1j0060_WYG_005-88b>¶
祐二年十一月十二日臺省集議已降指揮取士¶
係分四場第一場本經義二道論語或孟子義一¶
道第二場律賦律詩各一首第三場論一首第四¶
場䇿三道契勘上件指揮當時係曾經臺省集議¶
委得允當欲依所請外其所乞經義道數依見行¶
條制縁見行第一場試經義三道論語孟子義各¶
一道今勘當合取自朝廷指揮一勘㑹欲乞遍行¶
下諸路州軍等處自指揮下日遵依施行庶至將¶
<pb:KR1j0060_WYG_005-89a>¶
來科舉士人兼習經義詩賦已見成就本部今勘¶
當合取自朝廷指揮申聞事十一月二十八日奉¶
聖㫖並依元祐二年指揮施行内經義道數遵依¶
見行條制餘依國子監所申¶
¶
　　一紹興六年二月十七日勅中書門下省尚書省送¶
到禮部尚書李光劄子勘㑹已降紹興五年十一¶
月二十八日指揮今後科舉取士令皆習經義詩¶
賦用詩賦為第二場其試經義道數幷經書數目¶
<pb:KR1j0060_WYG_005-89b>¶
並依見行條制試經義三道論語孟子義各一道¶
雖已施行外縁將來紹興七年係是發解年分今¶
相去月日不多切慮從來專習經義舊進士該免¶
解之人恐未能遽改所有紹興七年發解並省試¶
欲乞且依紹興四年發解並五年省試已行條例¶
施行其已後科舉取士今遵依紹興五年十一月¶
二十八日所降指揮候指揮又送到白劄子元祐¶
詳定諸路貢舉勅應不兼詩賦者以周禮左氏春¶
<pb:KR1j0060_WYG_005-90a>¶
秋禮記為大經易詩書儀禮公羊穀梁春秋為中¶
經(内公羊穀梁春秋共為一中經)於大經内各治一經(治周禮者兼易或儀¶
禮治左氏春秋者兼公羊穀梁春秋或書治禮記者兼書或詩)仍兼治論語孟子¶
即願治兩大經者聽諸進士試場不兼詩賦人第¶
一場大經義三道論語義一道第二場中經義三¶
道孟子義一道第三場論一首(限五百字以上成)第四場¶
子史時務䇿二道勘㑹免解進士習業既久恐難¶
遽改二月十七日奉聖㫖理年理舉該免文解進¶
<pb:KR1j0060_WYG_005-90b>¶
士特與依元祐不兼詩賦人條法施行如願依紹¶
興五年十一月二十八日指揮兼詩賦者聽¶
¶
　　一紹興六年八月八日勅中書門下省尚書省送到¶
禮部狀准勅禮部狀准尚書省劄子祕書省正字¶
兼史館校勘喻樗劄子奏欲望凡應舉免舉之士¶
悉用元祐條制不須立大經中經之名治某經者¶
兼某經第一場試某經第二場試某經詩賦人所¶
試經義並於第幾場引試凡治經之目䇿問之數¶
<pb:KR1j0060_WYG_005-91a>¶
考校之法皆使歸一使四方推行不至疑惑劄付¶
禮部勘當申尚書省本部今勘當欲依禮部尚書¶
李光劄内事理將紹興七年發解并省試且依紹¶
興四年發解并五年省試已行條例施行其已¶
後科舉取士今遵依紹興五年十一月二十八日¶
所降指揮施行更合取自朝廷指揮奉聖㫖依喻¶
樗所奏餘令禮部條具申尚書省尋下國子監勘¶
㑹條具去後今據本監申遵依已降指揮以元祐¶
<pb:KR1j0060_WYG_005-91b>¶
并崇寜貢舉法及靖康後來至今續降指揮参考¶
條具欲擬下項一欲擬進士治經下項應兼詩賦¶
者於易詩書用禮春秋正經内治一經仍兼習論¶
語孟子應不兼詩賦者於易詩書周禮春秋正經¶
内專治一經於禮記儀禮左氏公羊穀梁春秋内¶
兼治一經(内公羊穀梁春秋共為一經)仍兼習論語孟子一欲¶
擬進士引試場第經義䇿問等道數下項兼詩賦¶
人第一場本經義三道論語孟子義各一道第二¶
<pb:KR1j0060_WYG_005-92a>¶
場律賦一首(限三百六十字以上成)律詩一首(限五言六韻成)第三¶
場論一首(限五百字以上成)第四場子史時務䇿二道不¶
兼詩賦人第一場本經義三道論語孟子義各一¶
道第二場兼經義三道第三場論一首(限五百字以上成)¶
第四場子史時務䇿三道一勘㑹考校進士依元¶
祐法係通以四場工拙定去留髙下更不分經考¶
校崇寜法以所治經十分為率均取若有餘不足¶
聽通融相補各不得過三分通以經義論䇿定去¶
<pb:KR1j0060_WYG_005-92b>¶
留髙下昨紹興六年六月二十八日申明解額省¶
額詩賦經義兩科各計就試終場人數為率紐取¶
今欲擬定解額省額依紹興四年六月二十八日¶
申明將經義詩賦各計就試終場人數為率紐取¶
指揮施行其考校各法欲以進士經義詩賦論䇿¶
四場通定去留髙下内不兼詩賦專治經義進士¶
既五經終場人數不等自合以十分為率均取若¶
有有餘不足聽通融相補各不得過三分内一經¶
<pb:KR1j0060_WYG_005-93a>¶
人數雖少亦取一名如無合格者即聽闕之本部¶
今欲依國子監條具到事理施行伏候指揮又送¶
到太常博士兼權國子監丞黄積厚劄子竊見所¶
定將來科舉於習詩賦人兼治一經項内廢去禮¶
記若元習禮記人改習詩賦則是創習詩賦而又¶
須創習一經顯見不均欲乞添入禮記不兼詩賦¶
人於易詩書周禮春秋正經内專治一經於禮記¶
儀禮左氏公羊穀梁内兼治一經(内公羊穀梁春秋共為一經)¶
<pb:KR1j0060_WYG_005-93b>¶
經之名既不正仍將來色目稍多難以参考且左¶
氏公羊穀梁皆本於春秋正經名曰三傳㡬同注¶
解乃立為二經此名不正也專治之經五兼治之¶
經四每專治一經者有四色兼經(如治易者或兼禮記或兼儀禮¶
或兼左氏或兼公穀)則有二十色試卷矣此色目多也今欲¶
乞只存六經之正依喻樗所請更不立大經中經¶
之名因士舊習即為所專之經外更令兼習一經¶
仍依倣元祐條制限定所兼之經㡬庻色目不多¶
<pb:KR1j0060_WYG_005-94a>¶
如治易者必兼周禮治周禮者却必兼易治禮記¶
者兼詩治詩者却兼禮記治春秋者兼書治書者¶
却兼春秋(治春秋者仍聽於三傳解經處相兼出題縁經生文而不係解經㫖處者非)¶
如此則止是有六色程文而已庶㡬便於分場出¶
題仍易於考校参定其引試道數元祐法與今來¶
禮部具到不同自合遵依元祐法兼詩賦人第一¶
場經義二道論語或孟子義一道不兼詩賦人第¶
一場經義三道論語義一道第二場經義三道孟¶
<pb:KR1j0060_WYG_005-94b>¶
子義一道(元祐作中經今合作兼經)内不兼詩賦人以易詩書¶
論語為第一場以周禮禮記春秋孟子為第二場¶
如此即無牴牾可為永法候指揮八月八日奉聖¶
㫖進士兼詩賦人治經并考校格法取人分數依¶
禮部條具到事理施行餘依黄積厚所乞¶
¶
　　一准部省批送下本部狀據國子監申勘㑹已降紹¶
興六年八月八日勅命指揮進士兼詩賦人治經¶
并不兼詩賦人治經色目及引試場數并考校格¶
<pb:KR1j0060_WYG_005-95a>¶
法取人分數係為永法本監今開析下項欲於所¶
降勅前一就鏤版連粘行下庶使諸路奉行不致¶
疑惑伏乞詳酌施行申部候指揮所據國子監申¶
到前項事理伏乞朝廷詳酌指揮施行申都省候¶
指揮後批八月二十二日送禮部依所申施行¶
一兼詩賦人許於易詩書周禮禮記春秋正經¶
内治一經仍兼習論語孟子(内治春秋者仍聽於三傳解經¶
處相兼出題縁經生文而不係解經㫖處者非)¶
¶
<pb:KR1j0060_WYG_005-95b>¶
　　第一場¶
¶
　　經義一道論語或孟子義一道¶
¶
　　第二場¶
¶
　　律賦一首(限三百六十字以上成)¶
¶
　　律詩一首(限五言六韻成)¶
¶
　　第三場¶
¶
　　論一首(限五百字以上成)¶
¶
　　第四場¶
¶
<pb:KR1j0060_WYG_005-96a>¶
　　子史時務䇿二道¶
¶
　　一不兼詩賦人許治易周禮或治禮記詩或治¶
春秋書各治兩經仍兼習論語孟子(内治春秋¶
者仍聽於三傳解經處相兼出題縁經生文而不係解經㫖處者非)¶
¶
　　第一場¶
¶
　　易詩書經義三道論語義一道¶
¶
　　第二場¶
¶
　　周禮禮記春秋經義三道孟子義一道¶
¶
<pb:KR1j0060_WYG_005-96b>¶
　　第三場¶
¶
　　論一首(限五百字以上成)¶
¶
　　第四場¶
¶
　　子史時務䇿二道¶
¶
　　一發解省試以經義詩賦各計就試終場人數¶
為率紐取其考校格法以進士經義詩賦¶
論䇿四場通定去留髙下内不兼詩賦專¶
治經義進士既五經終場人數不等自合¶
<pb:KR1j0060_WYG_005-97a>¶
以十分為率均取若有餘不足聽通融相¶
補各不得過三分内一經人數雖少亦取¶
一名如無合格者即聽闕之¶
¶
　　一紹興九年七月七日勅中書門下省尚書省送到¶
禮部貟外郎兼充實録院檢討官劉昉劄子伏見¶
紹興七年二月十一日聖㫖將來發解并省試進¶
士所試詩賦經義場分且依前舉已行條例收試¶
紹興八年正月十五日聖㫖後舉發解並省試進¶
<pb:KR1j0060_WYG_005-97b>¶
士所試詩賦經義場分並依紹興七年二月十一¶
日已降指揮施行内初應舉並前舉於應舉不終¶
場人並止聽習詩賦仍令禮部疾速遍牒施行今¶
年六月二十日又准都省指揮令禮部備坐已降¶
指揮再行遍牒逐路監司州軍照㑹施行昉竊詳¶
朝廷分經義詩賦以取士葢各從其所長今若將¶
初應舉人專習詩賦則數舉之後不復有以經義¶
應舉者恐失朝廷兼用經術詞章取士之意欲望¶
<pb:KR1j0060_WYG_005-98a>¶
詳酌特降指揮於元降指揮内刪去内初應舉并¶
前舉初應舉不終場人并止聽習詩賦二十字仍¶
遍牒施行庶使四方之士不致疑惑候指揮七月¶
七日奉聖㫖依¶
¶
　　一紹興十二年正月十九日勅中書門下省尚書省¶
送到禮部狀准都省批送下廣東轉運司申勘㑹¶
到廣州鄉貢進士李傑等論訴本州紹興十年科¶
舉發解重别差官考校私弊等不當其本州勘問¶
<pb:KR1j0060_WYG_005-98b>¶
得李傑等供通並無實迹等後批送禮部勘詳李¶
傑等所論當與不當具狀申尚書省本部㝷下國¶
子監勘㑹去後據本監申看詳廣州進士李傑等¶
論本州發解考校不當等事除指論梁進李登等¶
程文紕繆雜犯及陳告試官等私弊係妄行裝㸃¶
外其陶弼亮賦第三韻云㒺俟西隣之禴無煩宣¶
室之釐又用茂介純禧為重疊用韻據廣州所委¶
官張摶中釐字實有兩義其陶弼亮所押受釐字¶
<pb:KR1j0060_WYG_005-99a>¶
係引用賈誼傳受釐事應劭注釐祭餘肉也其押¶
禧字經傳所用禧字皆是訓福又禮部韻所載不得¶
雙押字如徠字與來義同即明言不得雙押釐¶
字一項却不曾有不許雙押明文是致本人便行¶
引用考官因而不敢黜落今詳看禮部韻所載賦¶
有疑混聲者許行上請其陶弼亮既用二韻設有¶
所疑自合上請今來已行考取合格欲乞且與收¶
試如將來過省赴殿試即乞降甲施行外仍乞今¶
<pb:KR1j0060_WYG_005-99b>¶
後詩賦如押受釐字即不得更押禧字本部今看¶
詳欲依國子監所申事理施行更合取自朝廷指¶
揮伏候指揮國子監供到狀契勘今後詩賦如押¶
受釐字即不得更押禧字如押允釐百工王釐爾¶
成之釐即合更押受釐字若已押祠官祝釐上方¶
受釐即不得更押禧字申聞事正月十九日奉聖¶
㫖依禮部所申并國子監供到狀内事理施行¶
¶
　　一紹興十三年二月十二日勅中書門下省尚書省¶
<pb:KR1j0060_WYG_005-100a>¶
送到禮部狀准都省批送下左朝散大夫黄積厚¶
劄子理㑹乞將連綿兩字收入禮部韻後批送禮¶
部看詳申尚書省本部尋行下國子監勘㑹去後¶
據本監申契勘黄積厚劄子論禮部韻多有闕謬¶
謂如連緜上下兩字皆收者計一百一十七連只¶
收一字者計一百八十五連欲乞上下二字皆收¶
入韻本監今看詳禮部韻内先收上下兩字一百¶
一十七連其間多是可以兩押或可倒押者且如¶
<pb:KR1j0060_WYG_005-100b>¶
兩字一義如曈曨喔咿漣洏哇咬之類其曈字喔¶
字漣字哇字自可别押兩字一物如駏驉鴛鴦鶬¶
鶊瑚璉之類其駏字鴛字鶬字瑚字亦可别押如¶
玲瓏二字古人或押瓏玲璠璵二字古人或押璵¶
璠鵔鸃二字雖是一物内鵔字又别有義其餘類¶
多如此故韻略内兩字俱收今所乞添一百八十¶
五字多是僻字難可兩押只有倥侗之倥字可以¶
添入嶙峋之嶙又一音里忍切可押嶾嶙却已曾¶
<pb:KR1j0060_WYG_005-101a>¶
收入十六軫字韻螳蜋之螳雖不收入按集韻螳¶
通作螗今十一唐字韻已有螗字故不重出其韻¶
内不注義訓如犨字皝字皆只注曰人名謂除人¶
名之外舉業中少用此字又如鷕字之出於詩偩¶
字之出於禮逐經内自有義訓不必於韻中解釋¶
伏縁禮部韻專謂約束舉人程文只得押韻内字¶
庶㡬便於考校故名禮部韻略若廣引訓釋及添¶
入不要𦂳字即與廣韻無異今看詳於空字韻内¶
<pb:KR1j0060_WYG_005-101b>¶
添入倥字及於螗字下注云通作螳其餘乞更不¶
施行今看詳欲依國子監看詳到事理施行奉聖¶
㫖依禮部看詳到事理施行倥(新制於上平聲空字韻下添入)螳¶
(新制於下平聲螗字下添入通作螳)¶
¶
　　一紹興十一年二月二十二日勅中書門下省尚書¶
省送到國子司業髙閌劄子奏契勘臣比䝉聖恩¶
得賜對獲瞻穆穆清光不勝榮幸臣靣經陳奏大¶
學者教化之本而禮制文章皆本乎此子思中庸¶
<pb:KR1j0060_WYG_005-102a>¶
之言曰非天子不議禮不制度不考文推此言也¶
凡禮度文章皆當出於天子今陛下復興太學固¶
已自出於睿斷所有飬士取士合行事件有司不¶
敢專輙欲乞恩許令本學條具並乞取自聖裁即¶
䝉睿㫖俞允許臣條具將上而最所當先者經術¶
是也臣竊惟古者設太學唯講經術而已先王之¶
時大樂正以詩書禮樂造士至漢以來六經各自¶
置博士各有弟子貟而後世所建齋舍所差學諭¶
<pb:KR1j0060_WYG_005-102b>¶
所問疑難亦各分經其所謂詩賦論䇿者皆其經¶
術之餘耳然則太學者乃講明經術之地今復興¶
太學自宜以經術為本而太學舊法每旬有課月¶
一周之每月有試季一周之亦皆以經義為主而¶
兼習論䇿為三場苟加一場則旬課季考之法遂¶
不可行為士子者連日就試固已疲勞而有司互¶
場通考之際亦將紛錯而不能精矣自元祐以來¶
雖臣僚累奏請加詩賦通為四場而終不施行者¶
<pb:KR1j0060_WYG_005-103a>¶
葢為此也自罷詩賦之後朝廷恐專門之學未尼¶
以收實用乃别設詞學一科試以制詔表章之類¶
通謂之雜文臣今参合條具太學課試及科舉三¶
場事件如後第一場元豐法(紹聖元祐大觀同)本經義三¶
道論語孟子義各一道今太學之法正以經義為¶
主欲仰乞聖斷許令依舊第二場元祐法賦一首¶
詩一首今以經義為第一場其第二場欲以詩賦¶
第三場紹聖法論一首䇿一道今以詩賦第二場¶
<pb:KR1j0060_WYG_005-103b>¶
欲望乞聖㫁以子史論一首并時務䇿一道為第¶
三場如公試法臣契勘太學補試依元豐法合試¶
經義一場(宣和法同)今為士人多習詩賦鮮通經義難¶
以純用經義收補其舊習經義士人或不習詩賦¶
又難以純試詩賦竊見前仁宗皇帝朝判國子監¶
胡瑗所補監生只試論一首今來秋補欲權依此¶
例且試論一場係是經義詩賦士人素所共習庶¶
㡬均一自紹興十四年春補並依元豐法欲仰乞¶
<pb:KR1j0060_WYG_005-104a>¶
聖慈特出自睿㫁以幸學者自今日始永為定式¶
伏候降勅㫖又奏臣聞三代之王天下莫不以教¶
化為先務故立太學以教於國設庠序以化於邑¶
皆所以明人倫也人倫明而教化行其理義之恱¶
人心有不知手之舞之足之蹈之者所謂君子能¶
長育人材則天下喜樂之矣臣伏見陛下以文王¶
之小心發為撥亂之志以武王之逹孝用成來逺¶
之功偃甲息兵以坐伸乎子職自古中興之君未¶
<pb:KR1j0060_WYG_005-104b>¶
有能如陛下之察於人倫感動天地光於四海一¶
至於此臣竊惟君臣父子者人之大倫教化之本¶
也學者學此而已矣陛下既躬行之又嘗下詔郡¶
國皆置學官修黌舍廸彛教于四方今復下詔興¶
太學以風動之凡規摹經畫盡出自聖意四方聞¶
之固已欣躍鼓舞仰見陛下親親以教天下既作之¶
君復作之師雖大舜善與人同何以加此然自鄉¶
舉里選之法廢而士不考素行乆矣比嵗以來尤¶
<pb:KR1j0060_WYG_005-105a>¶
失我祖宗法意郡國雖有學而與選舉不相闗舉¶
人鮮肯甘心學舍徃徃指為宿食之地而教官之¶
視舉人亦若秦人視越人之肥瘠泛然不相統屬¶
今者陛下復興太學以首善天下當如身使臂如¶
臂使手如手使指使天下車同軌書同文行同倫¶
以仰副陛下作成之意臣今謹参取祖宗舊制¶
通以當今之宜擬到補試取解事件如後一補太¶
學生以諸路住本貫學滿一年三試中選不曾犯¶
<pb:KR1j0060_WYG_005-105b>¶
第三等以上罰(㳺學者同)或雖不住學而曾經發解委¶
有士行之人教授委保申州給公據赴國子監補¶
試臣契勘今秋四方士人來就補試恐有已到行¶
朝或見在路其間有不曾住本貫學之人難以阻¶
囘欲乞權將執到本貫公據人許補試一次一諸¶
路舉人以住本貫學半年或雖不住學而兩預釋¶
奠及齒於鄉飲酒禮者(縣學同仍籍記姓名)本學次第委保¶
教授審實申州聽取應仍自紹興十四年為始二¶
<pb:KR1j0060_WYG_005-106a>¶
月二十二日三省同奉聖㫖並依奏¶
¶
　　一乾道八年八月八日勅中書門下省尚書省送到¶
禮部狀准都省批送下四川宣撫使司申據左奉¶
議郎成都府通判王敦詩劄子昨准宣撫使司劄¶
子差充四川類省試院㸃檢試卷官㸃檢得舉人¶
程文賦内有押歧字韻者檢照禮部韻畧五支六¶
脂七之韻内止收岐字係從山從支注云山名即¶
無從止歧字縁從來相承以從山岐字為文王治¶
<pb:KR1j0060_WYG_005-106b>¶
岐之岐以從止歧字為歧路之歧據國子監刋行¶
集韻内歧字下注云或從山因岐山以為名一曰¶
旁通道即係兩意許行通用又元祐間太學試博¶
習不與師說賦第一人沈囘小賦押懼惑多歧已¶
曾經取放合格又准建炎二年五月四日勅節文¶
但係國子監刋行經書内所有音義並許通用看¶
詳上件指揮其集韻音義自合通用似無可疑却¶
縁玉篇山字部内收岐字又於止字部内别收歧¶
<pb:KR1j0060_WYG_005-107a>¶
字並張孟押韻所引經語如導岍及岐及麥秀兩¶
歧亦作兩字收入致得考官疑惑将押歧字韻賦¶
不敢取放暗行黜落縁其間頗有文理優長之人¶
一例被黜恐未副朝廷搜廣人才之意欲乞備申¶
朝廷乞下國子監詳定若許通用即於&KR0302;字注山¶
名之下添入一曰旁通道五字或文意偏旁各别¶
即乞添收從止歧字庶使承學之士得以遵用後¶
批送部看詳申尚書省尋行下國子監看詳去後¶
<pb:KR1j0060_WYG_005-107b>¶
今據本監申今看詳按説文&KR1122;岐□文三重二&KR1122;¶
即周文王所封岐因山以名□古文集韻引説文¶
&KR1122;岐□注云岐一曰旁出道即是岐字為岐路之¶
岐在説文别無從止從支者凡文字當以説文為¶
本兼有集韻明文於岐字下注云一曰旁出道前¶
來場屋相承以岐山字通作岐路之岐今欲乞依¶
本司所申於禮部韻内添入岐字下注云一曰旁¶
出道五字仍乞遍牒諸路州軍施行本部今看詳¶
<pb:KR1j0060_WYG_005-108a>¶
欲依國子監看詳到事理施行申聞事八月八日¶
奉聖㫖依禮部看詳到事理施行岐(山名一曰旁出道列子大¶
道以多岐亡羊之&KR0302;同通作岐新制於上平聲支字韻内添入)准嘉㤗四年八月¶
十一日尚書省劄子禮部狀准都省批下四川安¶
撫制置司申據成都府路轉運司申據儒林郎成¶
都府路提㸃刑獄司幹辦公事度正状申照㑹昨¶
准本司牒差充避親舉人正試院考試官後來考¶
到戊□字號詩賦一卷與考試官同行参校見得¶
<pb:KR1j0060_WYG_005-108b>¶
上件程文比他卷頗為優長遂取中第九人去訖¶
今來㸃檢得第四韻以字韻内押源委字為韻切¶
詳四紙韻内雖收委字却是委曲之委有此差誤¶
乞參詳如實差誤乞将榜内第九人張簡駮放申¶
聞事後批送部同國子監看詳申尚書省尋行下¶
國子監㸔詳去後據申本監尋請博士正録聚議¶
㸔詳去後今據國子博士蘓十能等申照對委字¶
禮部韻初止收於上聲於詭切元祐巾太學博士¶
<pb:KR1j0060_WYG_005-109a>¶
孫諤申明引學記或源也或委也及周官牢禮委¶
積並於偽切乞於去聲寘字韻附入朝廷可其所¶
請已收於寘字韻内於偽切仍具指揮鏤板頒行¶
載於禮部韻略之前遵行久矣今據成都府申今¶
舉發解第九人張簡賦於以字韻押源委字差誤¶
失韻考官度正自劾乞先駮放行下㸔詳本監尋¶
拖照嘉泰元年廣西轉運司申本司牒試場出聖¶
王徳化自近始賦以徳化宣流由近而始為韻賦¶
<pb:KR1j0060_WYG_005-109b>¶
魁劉崇錫第二韻押始字頭句云治道多端固有¶
後先人主一身當明源委掲榜之後詞訴紛然考¶
官柳蓍强辨以為不係引出處止是泛用及差官¶
定奪教官顧椲以為此乃考官之見無所與决遂¶
申省部亦䝉行下本監當時㸔詳乃謂禮部韻注¶
止稱周官宰夫牢禮委積不曾引禮記源委字不¶
為失韻免行駮放去訖今來成都府所申與廣西¶
向來事體一同十能等切照廣西考官之强辨與¶
<pb:KR1j0060_WYG_005-110a>¶
本監前此之指定實有未盡事理且賦押韻須有¶
來處六經它處並無源委兩字連附惟學記有之¶
則既押源委相連合從釋文音義於去聲寘字内¶
押若於上聲紙字韻押安得不謂之失韻禮部韻¶
注雖不引禮記而元祐博士申請係先引禮記源¶
委次引周禮委積朝廷頒行指揮載在韻畧之前¶
不為不備有司及舉人自合詳悉照應今此一韻¶
廣西成都已兩次謬誤若不辨正誠恐自此遞相¶
<pb:KR1j0060_WYG_005-110b>¶
承襲援例無已有誤後學實為未便但廣西前舉¶
已許作泛用免行駮放今若一予一奪則逺方士¶
子必且懐疑不平兼拖照成都府申狀即不曾聲¶
説賦題并張簡第四韻語句如何押源委字欲望¶
行下本府將張簡真卷子及謄録草卷照騐如係¶
從出處押則便當徑行駮放如亦止是泛用則且¶
與照廣西前舉已行事理施行仍乞明降指揮自¶
今已後如連押源委字合從禮記釋文音義於去¶
<pb:KR1j0060_WYG_005-111a>¶
聲寘字韻内押如於上聲紙字韻内押即為失韻¶
合從不考條令并行下本監鏤板附韻畧指揮件¶
内併遍牒諸路州軍縣學令舉人通知庶㡬異時¶
場屋不至疑惑十能等今㸔詳上件事理伏乞本¶
監備申施行申監本監今㸔詳欲從博士正録等¶
㸔詳到事理施行伏乞省部詳酌備申朝廷指揮¶
施行本部今㸔詳欲從國子監㸔詳到事理施行¶
伏候指揮八月九日奉聖㫖依禮部看詳到事理¶
<pb:KR1j0060_WYG_005-111b>¶
施行¶
¶
　　一准尚書禮部符准開禧元年六月十六日勅中書¶
門下省尚書省送到禮部状據國子監發解進士¶
費衮劄子竊見近者太學補試出夏弦詩係出禮¶
記文王世子篇春誦夏弦大師詔之注弦謂以絲¶
播詩又樂記云清廟之瑟朱弦而疏越又云昔者¶
舜作五弦之琴以歌南風論語子之武城聞弦歌¶
之聲周禮小師掌教鼓鼗柷敔塤簫管弦歌注弦¶
<pb:KR1j0060_WYG_005-112a>¶
謂琴瑟也已上弦字偏旁從弓皆謂絲聲也羣經¶
之中如此之類甚多按景徳重修廣韻先字韻内¶
弦字注云弓弦五經文字曰其琴瑟亦用此字作¶
絃者非又接續出一絃字注云俗見上注云此可¶
謂明白矣只縁後來史傳及前軰詩集或用此絃¶
字譌傳寖廣遂使禮部韻畧岐而為二於弦字下¶
止注弓也二字畧不攷訂羣經出處又於絃字下¶
注云八音之絲審如此則是從弓之弦字非絲聲¶
<pb:KR1j0060_WYG_005-112b>¶
也謹按景祐修定集韻於弦字下注云說文弓弦¶
也又於絃字下注云八音之絲也通作弦今禮部¶
韻畧於絃字下即無通作弦三字深恐疑誤試人¶
重疊押用然弦字又是國名春秋有弦子國又是¶
人姓風俗通云弦子後左傳鄭有商人弦髙晉有¶
弦超今來欲望申明朝廷將見行禮部韻畧於從¶
弓之弦字下添注云弓弦如用琴瑟絲聲即通作¶
絃如用國名人姓即許雙押此絃字行下國子監¶
<pb:KR1j0060_WYG_005-113a>¶
改注此二十五字庶㡬文理分明不失經指實為¶
學者之幸申聞事本部尋行下國子監勘㑹去後¶
今據本監申本監今同監學官聚議照得韻畧一¶
字而義訓不一如弓弦字又通作絲旁絃又通國¶
名人姓此類甚多若皆一一從下注釋不勝煩碎¶
從來止是聽從舉人隨經史出處使用若有疑混¶
許其上請今來本人所陳雖係允當難以逐項添¶
入今欲只於絃字注八音之絲下添注四字云經¶
<pb:KR1j0060_WYG_005-113b>¶
傳作弦今勘㑹上件事理伏乞省部備申朝廷指¶
揮施行如䝉朝廷許從今來所申事理合候指揮¶
下日行下本監遵從添注施行申部本部今欲從¶
國子監申到上件事理伏乞朝廷指揮施行伏候¶
指揮六月十六日奉聖㫖依禮部所申行下國子¶
監¶
¶
　　一准尚書禮部符據國子監申書庫狀申契勘本庫¶
所管韻畧文書式内有祧廟廟諱未審合與不合¶
<pb:KR1j0060_WYG_005-114a>¶
除去欲乞降下以慿遵守施行尋行下太常寺契¶
勘去後今據本寺申檢照紹熈五年十一月二十¶
三日已降指揮節文哲文神武成孝皇帝神主祔¶
廟畢所有僖祖皇帝忌及諱宣祖皇帝忌及諱依¶
禮不諱不忌其全文指揮已於去年十一月内牒¶
報國子監去訖今來所申祧廟廟諱自合照應昨¶
來翼祖皇帝祧廟體例施行¶
¶
　　朓字係¶
¶
<pb:KR1j0060_WYG_005-114b>¶
　　禧祖祧廟於上聲篠字韻收入¶
¶
　　𢎞殷係¶
¶
　　宣祖祧廟於平聲登欣字韻收入¶
¶
¶
¶
¶
　　貢舉條式¶
¶
