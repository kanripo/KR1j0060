# -*- mode: mandoku-view; -*-
#+TITLE: 附釋文互註禮部韻略
#+DATE: 2017-03-23 10:38:45.307527
#+PROPERTY: ID KR1j0060
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 0
<pb:KR1j0060_WYG_000-1a>¶
　　欽定四庫全書　　　　　經部十¶
¶
　　附釋文互註禮部韻畧　　小學類三(韻書之屬)¶
¶
　　提要¶
¶
　　臣等謹案附釋文互註禮部韻畧五卷舊本¶
不題撰人晁公武讀書志云丁度撰今考所¶
併舊韻十三部與度所作集韻合當出度手¶
其上平聲三十六桓作歡則南宋重刋所改¶
觀卷首載郭守正重脩條例稱紹興本尚作¶
<pb:KR1j0060_WYG_000-1b>¶
桓是其證也考曾慥類説引古今詞話曰真¶
宗朝試天徳清明賦有閩士破題云天道如¶
何仰之彌髙會試官亦閩人遂中選是宋初¶
程試用韻尚漫無章程自景祐以後勅撰此¶
書始著為令式迄南宋之末不改然收字頗¶
狹如歡韻漏判字添韻漏尖字之類嘗為俞¶
文豹吹劍錄所議故元祐中博士孫諤紹興¶
中朝散大夫黄積厚福州進士黄啓宗淳熙¶
<pb:KR1j0060_WYG_000-2a>¶
中呉縣主簿張貴謨嘉定中嘉定府教授呉¶
杜皆屢請増收而楊伯嵒亦作九經補韻以¶
拾其遺然毎有陳奏必下國子監看詳再三¶
審定而後附刋韻末其間或有未允者如黄¶
啓宗所增躋一作齊鰥一作矜之類趙彦衛雲麓¶
漫鈔尚駁詰之葢既經廷評又經公論故較¶
他韻書特為謹嚴然當時官本已不可見其¶
傳於今者題曰附釋文互註禮部韻畧毎字¶
<pb:KR1j0060_WYG_000-2b>¶
之下皆列官註於前其所附互註則題一釋¶
字别之凡有二本一本為康熙丙戌曹寅所¶
刻冠以余文焴所作歐陽徳隆押韻釋疑序¶
一篇郭守正重修序一篇重修條例十則淳¶
熙文書式一道考守正所重脩者名紫雲韻¶
今尚有傳本已别著録則此本非守正書又¶
定正條例稱徳隆註痀僂其栵之辨似失之¶
拘今此本無此註則亦非徳隆書觀守正序¶
<pb:KR1j0060_WYG_000-3a>¶
稱書肆板行漫者凡幾一漫則一新必增數¶
註釋易一標題然則當日韻畧非一本此不¶
知誰氏所刋而仍冠以舊序及條例其條例¶
與書不相應而淳熙文書式中乃有理宗御¶
名是則移掇添補之明證也一本為常熟錢¶
孫保家影鈔宋刻前五卷與曹本同但首無¶
序文條例而末附貢舉條式一卷凡五十三¶
頁所載上起元祐五年下至紹熙五年凡一¶
<pb:KR1j0060_WYG_000-3b>¶
切增刪韻字廟諱祧諱書寫試卷格式以及¶
考校章程無不具載多史志之所未備猶可¶
考見一代典制視曹本特為精善惟毎卷之¶
末各以當時避諱不收之字附録一頁據跋¶
乃孫保所加非原書所有今削去不載以存¶
其舊至曹寅所刻不完之本則附見於此不¶
别著録焉乾隆四十六年十一月恭校上¶
¶
　　總纂官臣紀昀臣陸錫熊臣孫士毅¶
¶
<pb:KR1j0060_WYG_000-4a>¶
　　總　校官　臣陸　費墀¶
¶
¶
¶
¶
¶
¶
¶
<pb:KR1j0060_WYG_000-4b>¶
¶
¶
¶
¶
¶
¶
¶
¶
<pb:KR1j0060_WYG_000-5a>¶
　　序¶
¶
　　韻之有釋尚矣惟舉子獨拘焉差之毫釐繆以千里故¶
李文定學識南宫一賦不免有落韻之失范蜀公聲詩¶
彩霓二字亦誤為主司所黜甚矣字釋不可不正也廬¶
陵歐陽徳隆余同升夣得貢士研精聲律卓為儒宗與¶
其友易君有開輯為一書名曰押韻釋疑字有其釋釋¶
有其義義有(闕)　本之經史子集參以省監程文(闕)¶
字同義異義同字異莫不印之古訓斷以己見使彈冠¶
<pb:KR1j0060_WYG_000-5b>¶
棘闈者無渉筆之疑操衡藻鑑者免遺珠之恨書成屬¶
余序之余曰今夫晚學後出仄仄平平稍叶詞人律吕¶
而中有司程度摘髭収第拾芥取青視為易然奚暇究¶
心於字義之正否歐君以賈誼才袖相如手蜚塲屋之¶
英聲而不為專場利乃祛衆惑以傳諸人用心亦宏矣¶
雖然是書之作豈特為進取計若夫夜燈課兒秋檠對¶
簡聽寒窗瑟僩之音認曹娥剜鞣之字載酒問竒不必¶
過子雲其必之歐陽氏云袁文焴序¶
¶
<pb:KR1j0060_WYG_000-6a>¶
　　歐陽先生押韻釋疑一書惠後學至矣書肆版行漫¶
者凡幾一漫則一新必增數註釋易一標題以快先¶
覩是非可否不暇計焉遂使先生是書為有瑕之玉¶
字畫差訛引事重複音註脱漏所以重形先生之三¶
歎也僕不揆膚學輒因暇日取先生原本與書四本¶
三復參校先推字畫之本原次明監註之無有至於¶
釋文之詳畧援引之是非則又加考訂焉誤者正之¶
疑者辨之其不倫者次序之筆者千餘條削者亦如¶
<pb:KR1j0060_WYG_000-6b>¶
之雖未盡善視舊本稍加宻焉可以助場屋之一得¶
可以續先生之前志索居討論倐焉三載豈無違闕¶
改而正諸實有望於當世歐先生云郭守正書¶
¶
¶
¶
¶
¶
<pb:KR1j0060_WYG_000-7a>¶
　　附釋文互註禮部韻略條例¶
¶
　　一國子監前後申明朝廷頒降指揮名諱損益韻字&KR0403;¶
革舉其要者載之韻前其詳見於韻字下覽者可知¶
其自¶
¶
　　一韻字同音者以字畫編𩔖庶易檢㝷字下之註亦有¶
次序一亦作二音切三監注四釋文五互註六經史¶
異同七時文用押井然有條然七者豈字字俱有無¶
則闕之至於無監註處必以一釋字冠於上以别異¶
<pb:KR1j0060_WYG_000-7b>¶
之庶不誤引用¶
¶
　　一監本字畫以有篆文者為正世俗喜省筆而家藏監¶
本者少以故傳寫失真旣習科舉程文安可省筆今¶
竝依監本參以許氏説文如□四罒月月□母毋毌¶
西覀襾日曰□匚衣示己巳之𩔖分毫不誤於逐字¶
各存正體至於世俗誤者又於各字之下註從¶
某从某庶傳乆逺不至舛訛¶
¶
　　一字有亦作或作一作古作通作之不同如通作恐人¶
<pb:KR1j0060_WYG_000-8a>¶
重押其餘則皆可押諸本率皆混淆倒置今逐一訂¶
正掲於韻字之下監註音切之上無一或遺¶
¶
　　一字有互註最關利害字有重音因互註而後知諸本¶
率皆漏略今逐一訂正雖亦作及補韻亦註曰又某¶
韻至於一㸃一畫之異則義亦異矣如是者否¶
¶
　　一補韻之進國子監以刋版難於遽添故别項刋具而¶
當時新制明曰當於某字下亦作某今遵此制散附¶
於各字下書曰某補某補仍於逐韻之末總載某補¶
<pb:KR1j0060_WYG_000-8b>¶
若干字庶存其舊竊觀張貴謨所補雖不及黄啓宗¶
之精切然見之看詳刋之韻末垂八十年莫有議其¶
非是而歐本頗不以為然亦以省場禮韻未載今攷¶
省韻尚載三十六桓乃紹興中本刋於張補未進之¶
先可知矣今只得依諸本附入¶
¶
　　一監本韻字及註傳寫刋行亦未免間有誤處補韻間¶
有誤指處今並逐一參訂改正¶
¶
　　一歐本釋疑間有誤認處今以所聞於父師者為之辨¶
<pb:KR1j0060_WYG_000-9a>¶
釋非敢臆說歐本舊有拾遺門書肆本已附入各字¶
下惜附入時不曾治擇句語不免重複歐本於字易¶
曉者依監本無註而書肆本一一增入且廣援引固¶
為善本惜刻梓時不經意㸃對以故句字宂長尤甚¶
今逐一訂正刪潤排比其可以發明字義者不憚備¶
載字只獨音無他疑誤而多援引殆似類書如是者¶
削之使文從字順不餘不欠一埽重複宂長之弊至¶
於字有两音其註必詳於前一音其後一音只書曰¶
<pb:KR1j0060_WYG_000-9b>¶
又某韻詳註庶免贅版覽者以舊本今本參之可知¶
用功之疎密¶
¶
　　一監註及補韻間有不依經史子字與音而見於用押¶
者今並註於各字下使賦者有可依憑¶
¶
　　一紹興貢舉式有曰應押韻所用字如經史釋文及註¶
有兩音者許通用又曰通用古今音義但係國子監¶
刋行所有音義並許通用以此推之則字有三音兩¶
音書有古註今註並可引用通押窺竊禮韻雖不失¶
<pb:KR1j0060_WYG_000-10a>¶
之泛亦不失於拘九經豈盡陸音漢史不皆顔註故¶
補韻見於月押監註亦可遵依庶使該博旁通者不¶
至拘韻而得以騁其才如歐先生痀僂其栵之辨似¶
失之拘吾斯之未能信然貢舉式又曰韻有疑混者¶
許上請賦者用韻之疑上請可也敢以所得於禮韻¶
者幷述於此愚亦未能審此言之是非覽者擇焉¶
¶
¶
<pb:KR1j0060_WYG_000-10b>¶
¶
¶
¶
¶
¶
¶
¶
¶
